---
index: 2.4.46
index_padded: 2.4.046

sutra: णौ गमिरबोधने
vritti: siddhantakaumudi
vrittiindex: 2607
---

इणो गमिः स्याण्णौ । गमयति । बोधने तु प्रत्याययति ॥_इण्वदिकः_ (वार्तिकम्) ॥ अधिगमयति ।हनस्तोऽचिण्णलोः (सि.कौ. 2574) । हो हन्तेः-- (सि.कौ. 358) इति कुत्वम् । घातयति । ईर्ष्ययति ॥ । _ईर्ष्यतेस्तृतीयस्येति वक्तव्यम्_ (वार्तिकम्) ॥ तृतीयव्यञ्जनस्य तृतीयैकाच इति वार्थः । आद्ये षकारस्य द्वित्वं वारयितुमिदम् । द्वितीयेतु अजादेर्द्वितीयस्य (सि.कौ. 2176) इत्यस्यापवादतया सन्नन्ते प्रवर्तते । ऐर्ष्यियत् । ऐर्षिष्यत् । द्वितीयव्याख्यायां णिजन्ताच्चङि षकार एवाभ्यासे श्रूयते । हलादेः शेषात् । द्वित्वं तु द्वितीयस्यैव । तृतीयाभावेन प्रकृतवार्तिकाप्रवृत्तेः । निवृत्तप्रेषणाद्धातोर्हेतुमण्णौ शुद्धेन तुल्योऽर्थः । तेन प्रार्थयन्ति शयनोत्थितं प्रिया इत्यादि सिद्धम् । एवं सकर्मकेषु सर्वेषूह्यम् ॥ । इति तिङन्तणिच्प्रकरणम्‌ ।