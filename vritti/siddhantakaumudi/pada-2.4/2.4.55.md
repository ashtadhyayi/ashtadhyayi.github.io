---
index: 2.4.55
index_padded: 2.4.055

sutra: वा लिटि
vritti: siddhantakaumudi
vrittiindex: 2437
---

अत्र भाष्ये खशादिरयमादेशः । असिद्धाकाण्डे । _शस्य यो वा इति स्थितम्_ (वार्तिकम्) ॥ ञित्त्वात्पदद्वयम् । चख्यौ-चख्ये-चक्शौ-चक्शे ॥चयो द्वितीया--(सि.कौ. 5023) इति तु न । चर्त्वस्यासिद्धत्वात् । चचक्षे । ख्याता-क्शाता । ख्यास्यति-ख्यास्यते । क्शास्यति-क्शास्यते । अचष्ट । चक्षीत । ख्यायात्-ख्येयात् । क्शायात्-क्शेयात् ॥