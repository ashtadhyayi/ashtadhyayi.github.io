---
index: 2.4.56
index_padded: 2.4.056

sutra: अजेर्व्यघञपोः
vritti: siddhantakaumudi
vrittiindex: 2292
---

अजेर्वी इत्ययमादेशः स्यादार्धधातुकविषये घञमपं च वर्जयित्वा ॥ । _वलादावार्धधातुके वेष्यते_ (वार्तिकम्) ॥ विवाय । विव्यतुः । विव्युः । अत्र वकारस्य हल्परत्वात् उपधायां च (सि.कौ. 2265) इति दीर्घ प्राप्ते अचः परस्मिन्-(सि.कौ. 50) इति स्थानिवद्भावेनाच्परत्वम् । नच न पदान्त-(सि.कौ. 51) इति निषेधः ॥ । _स्वरदीर्घयलोपेषु लोपाजादेश एव न स्थानिवत् इत्युक्तेः_ (वार्तिकम्) ॥ थलि एकाचः (सि.कौ. 2246) इतीण्निषेधे प्राप्ते ॥