---
index: 2.4.43
index_padded: 2.4.043

sutra: लुङि च
vritti: siddhantakaumudi
vrittiindex: 2434
---

वधादेशोऽदन्तः । आर्धधातुके (सि.कौ. 2300) इति विषयसप्तमी । तेनार्धधातुकोपदेशेऽकारान्तत्वात् अतो लोपः (सि.कौ. 2308) । वध्यात् । वध्यास्ताम् । आर्धधातुके किम् । विध्यादौ हन्यात् । हन्तेः (सि.कौ. 359) इति णत्वम् । प्रहण्यात् । अल्लोपस्य स्थानिवत्त्वात् अतो हलादेः (सि.कौ. 2284) इति न वृद्धिः । अवधीत् ॥	अथ चत्वारः स्वरितेतः ॥[द्विष अप्रीतौ (धा.पा. 1013)](#) । द्वेष्टि-द्विष्टे । द्वेष्टा । द्वेक्ष्यति-द्वेक्ष्यते । द्वेष्टु-द्विष्टात् । द्विड्ढि । द्वेषाणि । द्वेषै । द्वेषावहै । अद्वेट् ॥