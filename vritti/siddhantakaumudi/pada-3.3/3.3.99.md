---
index: 3.3.99
index_padded: 3.3.099

sutra: संज्ञायां समजनिषदनिपतमनविदषुञ्शीङ्भृञिणः
vritti: siddhantakaumudi
vrittiindex: 3276
---

समजादिभ्यः स्त्रियां भावादौ क्यप्स्यात्स चोदात्तः सञ्ज्ञायाम् ॥_अजेः क्यपि वीभावो नेति वाच्यम्_ (वार्तिकम्) ॥ समजन्त्यस्यामिति समज्या सभा । निषीदन्त्यस्यामिति निषद्या आपणः । निपतन्त्यस्यामिति निपत्या पिच्छिला भूमिः । मन्यतेऽनयेति मन्या गलपार्श्वशिरा । विदन्त्यनया विद्या । सुत्या । अभिषवः । शय्या । भृत्या । ईयतेऽनया इत्या शिबिका ॥