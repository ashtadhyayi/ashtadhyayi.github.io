---
index: 3.3.101
sutra: इच्छा
vritti: siddhantakaumudi
vrittiindex: 3278
---

ईषेर्भावे शो यगभावश्च निपात्यते । इच्छा ॥_परिचर्यापरिसर्यामृगयाटाट्यानामुपसङ्ख्यानम्_ (वार्तिकम्) ॥ शो यक् च निपात्यते । परिचर्या पूजा । परिसर्या परिसरणम् । अत्र गुणोऽपि । शे यकि णिलोपः । मृगया । अटतेः शे यकि ट्यशब्दस्य द्वित्वं पूर्वभागे यकारनिवृत्तिर्दीर्घश्च । अटाट्या ॥_जागर्तेरकारो वा_ (वार्तिकम्) ॥ पक्षे शः । जागरा । जगर्या ॥