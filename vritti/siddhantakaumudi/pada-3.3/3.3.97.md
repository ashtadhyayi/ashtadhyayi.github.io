---
index: 3.3.97
index_padded: 3.3.097

sutra: ऊतियूतिजूतिसातिहेतिकीर्तयश्च
vritti: siddhantakaumudi
vrittiindex: 3274
---

अवतेः ज्वरत्वर (सि.कौ. 2654) इत्यूठ । ऊतिः । स्वरार्थं वचनम् । उदात्त इति हि वर्तते । यूतिः । जूतिः । अनयोर्दीर्घत्वं च निपात्यते । स्यतेः सातिः । द्यतिस्यति (सि.कौ. 3074) इतीत्वे प्राप्ते इत्वाभावो निपात्यते । सनोतेर्वा जनसन (सि.कौ. 2504) इत्यात्वे कृते स्वरार्थं निपातनम् । हन्तेर्हिनोतेर्वा हेतिः । कीर्तिः ॥