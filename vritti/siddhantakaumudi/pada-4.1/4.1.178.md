---
index: 4.1.178
sutra: न प्राच्यभर्गादियौधेयादिभ्यः
vritti: siddhantakaumudi
vrittiindex: 1197
---

एभ्यस्तद्राजस्य न लुक् । पाञ्चाली । वैदर्भी । आङ्गी । वाङ्गी । मागधी । एत् प्राच्याः । भार्गी । कारूशी । कैकेयी । केकयीत्यत्र तु जन्यजनकभावलक्षणे पुंयोगे ङीष् । युधा शुक्रा आभ्यां द्व्यचः-(सि.कौ. 1124) इति ढक् । ततः स्वार्थे पर्श्वादियौधेयादिभ्योऽणञौ-(सि.कौ. 2070) इत्यञ् । शार्ङ्गरवाद्यञ -(सि.कौ. 527) इति ङीन् । अतश्च-(सि.कौ. 1196) इति लुकि तु ढगन्तत्वात् ङीप्युदात्तनिवृत्तिस्वरः स्यात् । यौधेयी । शौक्रेयी ॥