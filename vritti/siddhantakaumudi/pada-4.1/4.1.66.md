---
index: 4.1.66
index_padded: 4.1.066

sutra: ऊङुतः
vritti: siddhantakaumudi
vrittiindex: 521
---

उकारान्तादयोपधान्मनुष्यजातिवाचिनः स्त्रियामूङ् स्यात् । कुरूः ॥ कुरुनादिभ्यो ण्यः (सि.कौ. 1190) ॥ तस्य स्त्रियामवन्ति (सि.कौ. 1195) इत्यादिना लुक् । अयोपधात् किम् ? अध्वर्युः ॥_अप्राणिजातेश्चारज्ज्वादीनामुपसङ्ख्यानम्_ (वार्तिकम्) ॥ । _रज्ज्वादिपर्युदासादुवर्णान्तेभ्य एव_ (वार्तिकम्) ॥ अलाब्वा । कर्कन्ध्वा । अनयोर्दीर्घान्तत्वेऽपि नोङ्धात्वोः (सि.कौ. 3721)इति विभक्त्युदात्तत्वप्रतिषेध ऊङः फलम् ॥ प्राणिजातेस्तु कृकवाकुः । रज्ज्वादेस्तु रज्जुः । हनुः ॥