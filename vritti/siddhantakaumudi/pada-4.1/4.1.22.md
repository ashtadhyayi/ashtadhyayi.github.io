---
index: 4.1.22
index_padded: 4.1.022

sutra: अपरिमाणबिस्ताचितकम्बल्येभ्यो न तद्धितलुकि
vritti: siddhantakaumudi
vrittiindex: 480
---

अपरिमाणान्ताद्बिस्ताद्यन्ताच्च द्विगोर्ङीप् न स्यात्तद्धितलुकि सति । पञ्चभिरश्वैः क्रीता पञ्चाश्वा । आर्हीयष्ठक् । अध्यर्ध (सि.कौ. 1693) इति लुक् । द्वौ बिस्तौ पचति द्विबिस्ता । द्व्याचिता । द्विकम्बल्या । परिमाणान्तात्तु द्व्याढकी । तद्धितलुकि किम् ? समाहारे पञ्चाश्वी ॥