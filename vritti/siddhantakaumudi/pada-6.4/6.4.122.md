---
index: 6.4.122
sutra: तॄफलभजत्रपश्च
vritti: siddhantakaumudi
vrittiindex: 2301
---

एषामत एकारोऽभ्यासलोपश्च स्यात्किति लिटि सेटि थलि च । त्रेपे । त्रेपाते । त्रेपिरे । ऊदित्वादिड्वा । त्रपिता । त्रप्ता । त्रपिषीष्ठ । त्रप्सीष्ट ।[कपि चलने (धा.पा. 375)](#) । कम्पते । चकम्पे ।[रबि [लबि (धा.पा. 377)](#) [अबि (धा.पा. 378)](#) शब्दे (धा.पा. 376)](#) । ररम्बे । ललम्बे । आनम्बे ।[लबि अवस्रंसने च (धा.पा. 379)](#) ।[कबृ वर्णे (धा.पा. 380)](#) । चकबे ।[क्लीबृ अधाष्टर्थे (धा.पा. 381)](#) । चिक्लीबे ।[क्षीबृ मदे (धा.पा. 382)](#) । क्षीबते ।[शीभृ कत्थने (धा.पा. 383)](#) । शीभते ।[चीभृ च (धा.पा. 384)](#) ।[रेभृ शब्दे (धा.पा. 385)](#) । रिरेभे । अभिरभी क्वचित्पठ्यते । अम्भते । रम्भते ।[ष्टभि [स्कभि (धा.पा. 387)](#) प्रतिबन्धे (धा.पा. 386)](#) । स्तम्भते । उत्तम्भते । उदः स्थास्तम्भोः-(सि.कौ. 118) इति पूर्वसवर्णः । विस्तम्भते । स्तन्भेः-(सि.कौ. 2272) इति षत्वं तु न भवति । श्नुविधौ निर्दिष्टस्य सौत्रस्यैव तत्र ग्रहणात् । तद्बीजं तु उदः स्थास्तम्भोः-(सि.कौ. 118) इति पवर्गीयोपधपाठः, स्तन्भेः (सि.कौ. 2272) इति तवर्गीयोपधपाठश्चेति । माधवः । केचिदस्य टकार औपदेशिक इत्याहुः । तन्मते, ष्टम्भते । टष्टम्भे ।[जभि [जृभि (धा.पा. 389)](#) गात्रविनामे (धा.पा. 388)](#) ॥