---
index: 6.4.169
sutra: आत्माध्वानौ खे
vritti: siddhantakaumudi
vrittiindex: 1671
---

एतौ खेप्रकत्या स्तः । आत्मने हितमात्मनीनम् । विश्वजनीनम् ॥ कर्मधारयादेवेष्यते ॥ षष्ठीतत्पुरुषाद्बहुव्रीहेश्च छ एव । विश्वजनीयम् ॥ । _पञ्चजनादुपसंख्यानम्_ (वार्तिकम्) ॥ पञ्चजनीनम् ॥ । _सर्वजनाट्ठञ् खश्च_ (वार्तिकम्) ॥ सार्वजनिकः । सर्वजनीनः ॥ । _महाजनाट्ठञ्_ (वार्तिकम्) ॥ माहाजनिकः । मातृभोगीणः । पितृभोगीणः । राजभोगीणः । (गणसूत्रम् -) आचार्यादणत्वं च ॥ आचार्यभोगीनः ॥