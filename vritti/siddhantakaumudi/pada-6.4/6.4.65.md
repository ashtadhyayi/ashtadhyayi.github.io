---
index: 6.4.65
index_padded: 6.4.065

sutra: ईद्यति
vritti: siddhantakaumudi
vrittiindex: 2843
---

यति परे आत ईत्स्यात् । गुणः । देयम् । ग्लेयम् ॥_तकिशसिचतियतिजनिभ्यो यद्वाच्यः_ (वार्तिकम्) ॥ तक्यम् । शस्यम् । चत्यम् । यत्यम् । जन्यम् । जनेर्यद्विधिः स्वरार्थः । ण्यतापि रूपसिद्धेः । न च वृद्धिप्रसङ्गः । जनिवध्योश्च (सि.कौ. 2512) इति नेषेधात् ॥ । _हनो वा यद्वधश्च वक्तव्यः_ (वार्तिकम्) ॥ वध्यः । पक्षे वक्ष्यमाणो ण्यत् । घात्यः ॥