---
index: 6.4.83
index_padded: 6.4.083

sutra: ओः सुपि
vritti: siddhantakaumudi
vrittiindex: 281
---

धात्ववयवसंयोगपूर्वो न भवति य उवर्णस्तदन्तो यो धातुस्तदन्तस्याऽनेकाचोऽङ्गस्य यण् स्यादजादौ सुपि ॥_गतिकारकेतरपूर्वपदस्य यण्नेष्यते_ (वार्तिकम्) ॥ खलप्वौ । खलप्व इत्यादि । एवं सुल्वादयः । अनेकाचः किम् । लूः लुवौ । लुवः । धात्ववयवेति किम् । उल्लूः । उल्ल्वौ । उल्ल्वः । असंयोगपूर्वस्य किम् । कटप्रुवौ । कटप्रुवः । गतीत्यादि किम् । परमलुवौ । सुपि किम् । लुलुवतुः । स्वभूः । न भूसुधियोः (सि.कौ. 273) । स्वभुवौ । स्वभुवः ॥