---
index: 6.4.98
index_padded: 6.4.098

sutra: गमहनजनखनघसां लोपः क्ङित्यनङि
vritti: siddhantakaumudi
vrittiindex: 2363
---

एषामुपधाया लोपः स्यादजादौ क्ङिति न त्वङि । चख्नतुः । ये विभाषा - (सि.कौ. 2319) । खायात् । खन्यात् ।[चीवृ आदानसंवरणयोः (धा.पा. 879)](#) । चिचीव । चिचीवे ।[चायृ पूजानिशामनयोः (धा.पा. 880)](#) ।[व्यय गतौ (धा.पा. 881)](#) । अव्ययीत् ।[दाशृ दाने (धा.पा. 882)](#) । ददाश । ददाशे ।[भेषृ भये (धा.पा. 883)](#) । गतावित्येके । भेषति । भेषते ।[भ्रेषृ [भ्लेषृ (धा.पा. 885)](#) गतौ (धा.पा. 884)](#) ।[अस गतिदीप्त्यादानेषु (धा.पा. 886)](#) । असति । असते । आस । आसे । अयं षान्तोऽपि ।[स्पश बाधनस्पर्शनयोः (धा.पा. 887)](#) । स्पर्शनं ग्रन्थनम् । स्पशति । स्पशते ।[लष कान्तौ (धा.पा. 888)](#) । वा भ्राश--(सि.कौ. 2321) इति श्यन्वा । लष्यति । लषति । लेषे ।[चष भक्षणे (धा.पा. 889)](#) ।[छष हिंसायाम् (धा.पा. 890)](#) । चच्छषतुः । चच्छषे ।[झष आदानसंवरणयोः (धा.पा. 891)](#) ।[भ्रक्ष [भ्लक्ष (धा.पा. 893)](#) अदने (धा.पा. 892)](#) । भक्ष इति मैत्रेयः ।[दासृ दाने  (धा.पा. 894)](#)।[माहृ माने (धा.पा. 895)](#) ।[गुहू संवरणे (धा.पा. 896)](#) ॥