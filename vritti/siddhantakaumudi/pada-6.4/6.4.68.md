---
index: 6.4.68
index_padded: 6.4.068

sutra: वाऽन्यस्य संयोगादेः
vritti: siddhantakaumudi
vrittiindex: 2378
---

घुमास्थादेरन्यस्य संयोगादेर्धातोरात एत्वं वा स्यादार्धधातुके किति लिङि । ग्लायात् । ग्लेयात् । अग्लासीत् । म्लायति ।[द्यै न्यक्करणे (धा.पा. 905)](#) । न्यक्करणं तिरस्कारः ।[द्रै स्वप्ने (धा.पा. 906)](#) ।[ध्रै तृप्तौ (धा.पा. 907)](#) ।[ध्यै चिन्तायाम् (धा.पा. 908)](#) ।[रै शब्दे (धा.पा. 909)](#) ।[स्त्यै [ष्ट्यै (धा.पा. 911)](#) शब्दसंघातयोः (धा.पा. 910)](#) । स्त्यायति । षोपदेशस्यापि सत्वे कृते रूपं तुल्यम् । षोपदेशफलं तु तिष्ट्यासति । अतिष्ट्यपदित्यत्रषत्वम् ।[खै खदने (धा.पा. 912)](#) ।[क्षै [जै (धा.पा. 914)](#) [षै (धा.पा. 915)](#) क्षये (धा.पा. 913)](#) । क्षायति । जजौ । ससौ । साता । घुमास्था (सि.कौ. 2462) इत्यत्र विभाषा घ्राधेट्---(सि.कौ. 2376) इत्यत्र च स्यतेरेव ग्रहणं न त्वस्य । तेन एत्वसिज्लुकौ न । सायात् । असासीत् ।[कै [गै (धा.पा. 917)](#) शब्दे (धा.पा. 916)](#) । गैयात् । अगासीत् ।[शै [श्रै (धा.पा. 919)](#) पाके (धा.पा. 918)](#) ।[पै [ओवै (धा.पा. 921)](#) शोषणे (धा.पा. 920)](#) । पायात् । अपासीत् । घुमास्था--(सि.कौ. 2462) इतीत्वं तदपवाद एर्लिङि (सि.कौ. 2374) इत्येत्वं गातिस्था (सि.कौ. 2223) इति सिज्लुक् च न । पारूपस्य लाक्षणिकत्वात् ।[ष्टै वेष्टने (धा.पा. 922)](#) । स्तायति ।[ष्णै वेष्टने (धा.पा. 923)](#) । शोभायां चेत्येके । शौच इत्यन्ये । स्नायति ।[दैप् शोधने (धा.पा. 924)](#) । दायति । अघुत्वादेत्वसिज्लुकौ न । दायात् । अदासीत् ।[पा पाने (धा.पा. 925)](#) । पाघ्राध्मा---(सि.कौ. 2360) इति पिबादेशः । तस्यादन्तत्वान्नोपधागुणः । पिबति । पेयात् । अपात् ।[घ्रा गन्धोपादाने (धा.पा. 926)](#) । जिघ्रति । घ्रायात् । घ्रेयात् । अघ्रासीत् । अघ्रात् ।[ध्मा शब्दाग्निसंयोगयोः (धा.पा. 927)](#) । धमति ।[ष्ठा गतिनिवृत्तौ (धा.पा. 928)](#) । तिष्ठति । स्थादिष्वभ्यासेन--(सि.कौ. 2277) इति षत्वम् । अधितष्ठौ । उपसर्गात्--(सि.कौ. 2270) इति षत्वम् । अधिष्ठाता । स्थेयात् ।[म्ना अभ्यासे (धा.पा. 929)](#) । मनति ।[दाण् दाने (धा.पा. 930)](#) । प्रणियच्छति । देयात् । अदात् ।[ह्वृ कौटिल्ये (धा.पा. 931)](#) । ह्वरति ॥