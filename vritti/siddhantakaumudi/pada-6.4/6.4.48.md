---
index: 6.4.48
index_padded: 6.4.048

sutra: अतो लोपः
vritti: siddhantakaumudi
vrittiindex: 2308
---

आर्धधातुकोपदेशकाले यदकारान्तं तस्याकारस्य लोपः स्यादार्धधातुके परे । गोपायांचकार । गोनपायांबभूव । गोपायामास । जुगोप । जुगुपतुः । ऊदित्वाद्वेट् । जुगोपिथ । जुगोप्थ । गोपायिता । गोपिता । गोप्ता । गोपाय्यात् । गुप्यात् । अगोपायीत् । अगोपीत् । अगौप्सीत् ।[धूप संतापे (धा.पा. 396)](#) । धूपायति । धूपायांचकार । दुधूप । धूपायितासि । धूपितासि ।[जप [जल्प (धा.पा. 398)](#) व्यक्तायां वाचि (धा.पा. 397)](#) । जप मानसे च ।[चप सान्त्वने (धा.पा. 399)](#) ।[षप समवाये  (धा.पा. 400)](#)। समवायः संबन्धः सम्यगवबोधो वा । सपति ।[रप [लप (धा.पा. 402)](#) व्यक्तायां वाचि (धा.पा. 401)](#) ।[चुप मन्दायां गतौ (धा.पा. 403)](#) । चोपति । चुचोप । चोपिता ।[तुप [तुम्प (धा.पा. 405)](#) [त्रुप (धा.पा. 406)](#) [त्रुम्प (धा.पा. 407)](#) [तुफ (धा.पा. 408)](#) [तुम्फ (धा.पा. 409)](#) [त्रुफ (धा.पा. 410)](#) [त्रुम्फ (धा.पा. 411)](#) हिंसार्थाः (धा.पा. 404)](#) । तोपति । तुतोप । तुम्पति । तुतुम्प । तुतुम्पतुः । संयोगात्परस्य लिटः कित्त्वान्नलोपो न । किदाशिषि (सि.कौ. 2216) इति कित्वान्नलोपः । तुप्यात् । (गणसूत्रम् -) प्रात्तुम्पतौ गवि कर्तरि इति पारस्करादिगणे पाठात्सुट् । प्रस्तुम्पति गौः । श्तिपा निर्देशाद्यङ्लुकि न । प्रतोतुम्पीति । त्रोपति । त्रुम्पति । तोफति । तुम्फति । त्रोफति । त्रुम्फति । इहाद्यौ द्वौ पञ्चमषष्ठौ च नीरेफाः । अन्येसरेफाः । आद्याश्चत्वारः प्रथमान्ताः । ततो द्वितायान्ताः । अष्टावप्युकारवन्तः ।[पर्प [रफ (धा.पा. 413)](#) [रफि (धा.पा. 414)](#) [अर्ब (धा.पा. 415)](#) [पर्ब (धा.पा. 416)](#) [लर्ब (धा.पा. 417)](#) [बर्ब (धा.पा. 418)](#) [मर्ब (धा.पा. 419)](#) [कर्ब (धा.पा. 420)](#) [खर्ब (धा.पा. 421)](#) [गर्ब (धा.पा. 422)](#) [शर्ब (धा.पा. 423)](#) [षर्ब (धा.पा. 424)](#) [चर्ब (धा.पा. 425)](#) गतौ (धा.पा. 412)](#) । आद्यः प्रथमान्तः । ततो द्वौ द्वितीयान्तौ । तत एकादश तृतीयान्ताः । द्वितीयतृतीयौ मुक्त्वा सर्वे रोपधाः । पर्पति । पपर्प । रफति । रम्फति । अर्बति । आनर्ब । पर्बति । लर्बति । बर्बति । पवर्गीयादिरयम् । मर्बति । कर्बति । खर्बति । गर्बति । शर्बति । सर्बति । चर्बति ।[कुबि आच्छादने (धा.पा. 426)](#) । कुम्बति ।[लुबि [तुबि (धा.पा. 428)](#) अर्दने (धा.पा. 427)](#) । लुम्बति । तुम्बति ।[चुबि वक्रसंयोगे (धा.पा. 429)](#) । चुम्बति ।[षृभु [षृम्भु (धा.पा. 431)](#) हिंसार्थौ  (धा.पा. 430)](#)। सर्भति । ससर्भ । सर्भिता । सृम्भति । ससृम्भ । सृभ्यात् । षिभु । षिम्भु इत्येके । सेभति । सिम्भति ।[शुभ [शुम्भ (धा.पा. 433)](#) भाषणे (धा.पा. 432)](#) । भासने इत्येके । हिंसायामित्यन्ये ॥	अथानुनासिकान्ताः ॥ तत्र कम्यन्ता अनुतात्तेतो दश ॥[घिणि [घुणि (धा.पा. 435)](#) [घृणि (धा.पा. 436)](#) ग्रहणे (धा.पा. 434)](#) । नुम् । ष्टुत्वम् । घिण्णते । जिघिण्णे । घुण्णते । जुघुण्णे । घृण्णते । जघृण्णे ।[घुण [घूर्ण (धा.पा. 438)](#) भ्रमणे (धा.पा. 437)](#) । घोणते । घूर्णते । इमौ तुदादौ परस्मैपदिनौ ।[पण व्यवहारे स्तुतौ च (धा.पा. 439)](#) ।[पन च (धा.पा. 440)](#) । स्तुतावित्येव संबध्यते । पृथङ्निर्देशात् । पनिसाहचर्यात्पणेरपिस्तुतावेवायप्रत्ययः । व्यवहारे तु पणते । पेणे । पणितेत्यादि । स्तुतावनुबन्धस्य केवले चरितार्थात्वादायप्रत्ययान्तान्नात्मनेपदम् । पणायति । पणायांचकार । पेणे । पणायितासि । पणितासे । पणाय्यात् । पनायति । पनायांचकार । पेने ।[भाम क्रोधे (धा.पा. 441)](#) । भामते । बभामे ।[क्षमूष् सहने (धा.पा. 442)](#) । क्षमते । चक्षमे । चक्षमिषे । चक्षंसे । चक्षमिध्वे । चक्षन्ध्वे । चक्षमिवहे ॥