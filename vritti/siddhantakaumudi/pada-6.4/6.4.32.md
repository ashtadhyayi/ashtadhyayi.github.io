---
index: 6.4.32
index_padded: 6.4.032

sutra: जान्तनशां विभाषा
vritti: siddhantakaumudi
vrittiindex: 3330
---

जान्तानां नशेश्च नलोपो वा स्यात् क्त्वि परे । भक्त्वा । भङ्क्त्वा । रक्त्वा । रङ्क्त्वा । मस्जिनशोः-(सि.कौ. 2517) इति नुम् । तस्य पक्षे लोपः । नष्ट्वा । नंष्ट्वा । रधादिभ्यश्च (सि.कौ. 2514) इतीट् । पक्षे नशित्वा ॥_झलादाविति वाच्यम्_ (वार्तिकम्) ॥ नेह । अञ्जित्वा । ऊदित्वाद्वेट् । पक्षे अक्त्वा । अङ्क्त्वा । जनसन-(सि.कौ. 2504) इत्यात्वम् । खात्वा । खनित्वा । द्यतिस्यति-(सि.कौ. 3074) इतीट् । दित्वा । सित्वा । मित्वा । स्थित्वा । दधातोर्हिः (सि.कौ. 3076) । हित्वा ॥