---
index: 6.4.78
index_padded: 6.4.078

sutra: अभ्यासस्यासवर्णे
vritti: siddhantakaumudi
vrittiindex: 2290
---

अभ्यासस्य इवर्णोवर्णयोरियङुवङौ स्तोऽसवर्णेऽचि । उवोख । सन्निपातपरिभाषया इजादेः--(सि.कौ. 2237) इत्याम्न । ऊखतुः । ऊखुः । इह सवर्णदीर्घस्याभ्यासग्रहणेन ग्रहणाद्ध्रस्वः प्राप्तो न भवति । सकृत्प्रवृत्तत्वात् । आङ्गत्वादि पर्जन्यवल्लक्षणप्रवृत्त्या ह्रस्वे ततो दीर्घः । [(परिभाषा - ) वार्णादाङ्गं बलीयः] इति न्यायात् परत्वाच्च । उङ्खति । ववखतु-वङ्खति मेखतुः ॥ त्वगि कम्पने च ।[युगि [जुगि (धा.पा. 157)](#) [बुगि (धा.पा. 158)](#) वर्जने (धा.पा. 156)](#) । युङ्गति ।[घघ हसने (धा.पा. 159)](#) । घघति । जघाघ ।[मघि मण्डने (धा.पा. 160)](#) । मङ्घति ।[शिघि आघ्राणे (धा.पा. 161)](#) । शिङ्घति ॥	अथ चवर्गीयान्ताः ॥ तत्रानुदात्तेत एकविंशतिः ॥[वर्च दीप्तौ (धा.पा. 162)](#) । वर्चते ।[षच सेचने सेवने च (धा.पा. 163)](#) । सचते । सेचे । सचिता ।[लोचृ दर्शने (धा.पा. 164)](#) । लोचते । लुलोचे ।[शच व्यक्तायां वाचि (धा.पा. 165)](#) । शेचे ।[श्वच [श्वचि (धा.पा. 167)](#) गतौ (धा.पा. 166)](#) । श्वचते । श्वञ्चते ।[कच बन्धने (धा.पा. 168)](#) । कचते ।[कचि [काचि (धा.पा. 170)](#) दीप्तिबन्धनयोः  (धा.पा. 169)](#)। चकञ्चे । चकाञ्चे ।[मच [मुचि (धा.पा. 172)](#) कल्कने (धा.पा. 171)](#) । कल्कनं दम्भः शाठ्यं च । कथनमित्यन्ये । मेचे । मुमुञ्चे ।[मचि धारणोच्छ्रायपूजनेषु (धा.पा. 173)](#) । ममञ्चे ।[पचि व्यक्तीकरणे (धा.पा. 174)](#) ॥ पञ्चते ।[ष्टुच प्रसादे (धा.पा. 175)](#) । स्तोचते । तुष्टुचे ।[ऋज गतिस्थानार्जनोपार्जनेषु (धा.पा. 176)](#) । अर्जते । नुड्विधौ ऋकारैकदेशो रेफो हल्त्वेन गृह्यते । तेन द्विहल्त्वान्नुट् । आनृजे ।[ऋजि [भृजी (धा.पा. 178)](#) भर्जने (धा.पा. 177)](#) । ऋञ्जते । उपसर्गादृति--(सि.कौ. 74) इति वृद्धिः । प्रार्ञ्जते । ऋञ्जाञ्जक्रे । आर्ञ्जिष्ट । भर्जते । बभृज्जे । अभर्जिष्ट ।[एजृ [भ्रेजृ (धा.पा. 180)](#) [भ्राजृ (धा.पा. 181)](#) दीप्तौ (धा.पा. 179)](#) । एजांचक्रे ।[ईज गतिकुत्सनयोः (धा.पा. 182)](#) । ईजांचक्रे ॥	अथ द्विसप्ततिर्व्रज्यान्ताः परस्मैपदिनः ॥[शुच शोके (धा.पा. 183)](#) । शोचति ।[कुच शब्दे तारे (धा.पा. 184)](#) । कोचति ।[कुञ्च [क्रुञ्च (धा.पा. 186)](#) कौटिल्याल्पीभावयोः (धा.पा. 185)](#) । अनिदिताम्--(सि.कौ. 415) इति नलोपः । कुच्यात् । क्रुच्यात् ।[लुञ्च अपनयने (धा.पा. 187)](#) । लुच्यात् ।[अञ्चु गतिपूजनयोः (धा.पा. 188)](#) । अच्यात् । गतौ नलोपः । पूजायां तु अञ्च्यात् ।[वञ्चु [चञ्चु (धा.पा. 190)](#) [तञ्चु (धा.पा. 191)](#) [त्वञ्चु (धा.पा. 192)](#) [म्रुञ्चु (धा.पा. 193)](#) [म्लुञ्चु (धा.पा. 194)](#) [म्रुचु (धा.पा. 195)](#) [म्लुचु (धा.पा. 196)](#) गत्यर्थाः (धा.पा. 189)](#) । वच्यात् । चच्यात् । तच्यात् । त्वच्यात् । अम्रुञ्चीत् । अम्लुञ्चीत् ॥