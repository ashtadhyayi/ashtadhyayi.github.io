---
index: 6.4.149
sutra: सूर्यतिष्यागस्त्यमत्स्यानां य उपधायाः
vritti: siddhantakaumudi
vrittiindex: 499
---

अङ्गस्योपधाया यस्य लोपः स्यात्स चेद्यः सूर्याद्यवयवः ॥ । _मत्स्यस्य ङ्याम्_ (वार्तिकम्) ॥ । _सूर्यागस्त्ययोश्छे च ङ्यां च_ (वार्तिकम्) ॥ । _तिष्यपुष्ययोर्नक्षत्राणि यलोप इति वाच्यम्_ (वार्तिकम्) ॥ मत्सी ॥ । _मातरि षिच्च_ (वार्तिकम्) ॥ इति षित्त्वादेव सिद्धे गौरादिषु मातामहीशब्दपाठादनित्यः षितां ङीष् । दंष्ट्रा ॥