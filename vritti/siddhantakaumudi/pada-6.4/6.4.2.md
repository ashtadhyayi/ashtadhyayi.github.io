---
index: 6.4.2
index_padded: 6.4.002

sutra: हलः
vritti: siddhantakaumudi
vrittiindex: 2559
---

अङ्गावयवाद्धलः परं यत्संप्रसारणं तदन्ताङ्गस्य दीर्घः स्यात् । इति दीर्घे कृते प्वादीनां ह्रस्वः (सि.कौ. 2258) । जिनाति । जिज्यौ । जिज्यतुः ।[री गतिरेषणयोः (धा.पा. 1501)](#) । रेषणं वृकशब्दः ।[ली श्लेषणे (धा.पा. 1502)](#) । विभाषा लीयतेः (सि.कौ. 1509) इत्येज्विषये आत्वं वा । ललौ । लिलाय । लाता । लेता ।[व्ली वरणे (धा.पा. 1503)](#) । व्लिनाति ।[प्ली गतौ (धा.पा. 1504)](#) । वृत् । ल्वादयो वृत्ताः । प्वादयोऽपीत्येके ।[व्री वरणे (धा.पा. 1505)](#) ।[भ्री भये (धा.पा. 1506)](#) । भरण इत्येते ।[क्षीष् हिंसायाम् (धा.पा. 1507)](#) । एषां त्रयाणां ह्रस्वः । केषांचिन्मते तु न ।[ज्ञा अवबोधने (धा.पा. 1508)](#) । ज्ञाजनोर्जा (सि.कौ. 2511) जानाति । दीर्घनिर्देशसामर्थ्यान्न ह्रस्वः । [बन्ध बन्धने (धा.पा. 1509)](#) । बध्नाति । बबन्धिथ । बन्धा । बन्धारौ । भन्त्स्यति । बधान । अभान्सीत् । पूर्वत्रासिद्धम् (सि.कौ. 12) इति भष्भावात्पूर्वं झलो झलि (सि.कौ. 2281) इति सिज्लोपः । प्रत्ययलक्षणेन सादिप्रत्ययमाश्रित्य भष्भावो न । प्रत्ययलक्षणं प्रतिसिज्लोपस्यासिद्धत्वात् । अबान्धाम् । अभान्त्सु ।[वृङ् संभक्तौ (धा.पा. 1510)](#) । वृणीते । वव्रे । ववृषे । ववृढ्वे । वरिता । वरीता । अवरिष्ट । अवरीष्ट । अवृत ।[श्रन्थ विमोचनप्रतिहर्षयोः (धा.पा. 1511)](#) ॥ इतः परस्मैपदिनः ॥ श्रन्थाति । । _श्रन्थिग्रन्थीत्यादिना कित्त्वपक्षे एत्वाभ्यासलोपावप्यत्र वक्तव्यौ इति हरदत्तादयः_ (वार्तिकम्) ॥ श्रेथतुः । श्रेथुः । इदं कित्त्वं पितामपीति सुधाकरमते । श्रेथिथ । अस्मिन्नपि पक्षे णलि । शश्राथ । उत्तमे तु । शश्राथ शश्रथेति माधवः । तत्र मूलं मृग्यम् । [मन्थ विलोडने (धा.पा. 1509)](#) ।[श्रन्थ [ग्रन्थ (धा.पा. 1514)](#) सन्दर्भे (धा.पा. 1513)](#) । अर्थभेदाच्छ्रन्धेः पुनः पाठः । रूपं तूक्तम् ।[कुन्थ संश्लेषणे (धा.पा. 1515)](#) । संक्लेशे इत्येके । कुथ्नाति । चुकुन्थ । कुथेति दुर्गः । चुकोथ ।[मृद क्षोदे (धा.पा. 1516)](#) । मृद्नाति । मृदान ।[मृड च (धा.पा. 1517)](#) । अयं सुखेऽपि । ष्टुत्वम् । मृड्णाति ।[गुध रोषे (धा.पा. 1518)](#) । गुध्नाति ।[कुष निष्कर्षे (धा.पा. 1519)](#) । कुष्णाति । कोषिता ॥