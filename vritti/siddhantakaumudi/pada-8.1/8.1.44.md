---
index: 8.1.44
index_padded: 8.1.044

sutra: किं क्रियाप्रश्नेऽनुपसर्गमप्रतिषिद्धम्‌
vritti: siddhantakaumudi
vrittiindex: 3951
---

क्रियाप्रश्ने वर्तमानेन किंशब्देन युक्तं तिङन्तं नानुदात्तम् । किं द्विजः । पचत्याहोस्विद्गच्छति । क्रियेति किम् । साधनप्रश्ने मा भूत् । किं भक्तं पचत्यपूपान्वा । प्रश्ने किम् । किं पठति । क्षेपोऽयम् । अनुपसर्गं किम् । किं प्रपचति उत प्रकरोति । अप्रतिषिद्धं किम् । किं द्विजोन पचति ।