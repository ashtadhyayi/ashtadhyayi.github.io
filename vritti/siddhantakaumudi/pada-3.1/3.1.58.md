---
index: 3.1.58
index_padded: 3.1.058

sutra: जृस्तम्भुम्रुचुम्लुचुग्रुचुग्लुचुग्लुञ्चुश्विभ्यश्च
vritti: siddhantakaumudi
vrittiindex: 2291
---

एभ्यश्च्लेरङ् वा स्यात् । अम्रुचत् । अम्रोचीत् । अम्लुचत् । अम्लोचीत् ।[ग्रुचु [ग्लुचु (धा.पा. 198)](#) [कुजु (धा.पा. 199)](#) [खुजु (धा.पा. 200)](#) स्तेयकरणे (धा.पा. 197)](#) । जुग्रोच । अग्रुचत् । अग्रोचत् । जुग्लोच । अग्लुचत् । अग्लोचीत् । अकोजीत् । अखोजीत् ।[ग्लुञ्चु [षस्ज (धा.पा. 202)](#) गतौ (धा.पा. 201)](#) । अङ् । अग्लुचत् । अग्लुञ्चीत् । सस्य श्रुत्वेन शः, जश्त्वेन जः । सज्जति । अयमात्मनेपद्यपि । सज्जते(कुजि)[गुजि अव्यक्ते शब्दे (धा.पा. 203)](#) । गुञ्चति । गुञ्ज्यात् ।[अर्च पूजायाम् (धा.पा. 204)](#) । आनर्च ।[म्लेच्छ अव्यक्ते शब्दे (धा.पा. 205)](#) । अस्फुटेऽपशब्दे चेत्यर्थः । म्लेच्छति । मिम्लेच्छ ।[लच्छ [लाच्छि (धा.पा. 207)](#) लक्षणे (धा.पा. 206)](#) । ललच्छ । ललाञ्छ ।[वाच्छि इच्छायाम् (धा.पा. 208)](#) । वाञ्छति ।[आच्छि आयामे (धा.पा. 209)](#) । आञ्छति । अत आदेः - (सि.कौ. 1248) इत्यत्र तपरकरणं स्वाभाविकह्रस्वपरिग्रहार्थम् । तेन दीर्घाभावान्न नुट् । आञ्छ । तपरकरणं मुखसुखार्थमिति मते तु नुट् । आनाञ्छ ।[ह्रीच्छ लज्जायाम् (धा.पा. 210)](#) । जिह्रीच्छ ।[हुर्च्छा कौटिल्ये (धा.पा. 211)](#) । कौटिल्यमपसरणमिति मैत्रेयः । उपधायां च (सि.कौ. 2265) इति दार्घः । हूर्छति ।[मुर्च्छा मोहसमुच्छ्राययोः (धा.पा. 212)](#) । मूर्छति ।[स्फुर्च्छा विस्तृतौ (धा.पा. 213)](#) । स्फूर्च्छति ।[युच्छ प्रमादे (धा.पा. 214)](#) । युच्छति ।[उच्छि उञ्छे (धा.पा. 215)](#) । उञ्छः कणश आदानं कणिशाद्यर्जनं शिलमिति यादवः । उञ्छति । उञ्छांचकार ।[उच्छी विवासे (धा.पा. 216)](#) । विवासः समाप्तिः । प्रायेणायं विपूर्वः । व्युच्छति ।[ध्रज [ध्रजि (धा.पा. 218)](#) [धृज (धा.पा. 219)](#) [धृजि (धा.पा. 220)](#) [ध्वज (धा.पा. 221)](#) [ध्वजि (धा.पा. 222)](#) गतौ (धा.पा. 217)](#) । ध्रजति । ध्रञ्जति । धर्जति । धृञ्जति । ध्वजति । ध्वञ्जति ।[कूज अव्यक्ते शब्दे  (धा.पा. 223)](#)। चुकूज ।[अर्ज [षर्ज (धा.पा. 225)](#) अर्जने (धा.पा. 224)](#) । अर्जति आनर्ज । सर्जति । ससर्ज ।[गर्ज शब्दे (धा.पा. 226)](#) । गर्जति ।[तर्ज भर्त्सने (धा.पा. 227)](#) । तर्जति ।[कर्ज व्यथने (धा.पा. 228)](#) । चकर्ज ।[खर्ज पूजने च (धा.पा. 229)](#) । चखर्ज ।[अज गतिक्षेपणयोः (धा.पा. 230)](#) । अजति ॥