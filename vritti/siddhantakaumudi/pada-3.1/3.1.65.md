---
index: 3.1.65
index_padded: 3.1.065

sutra: तपोऽनुतापे च
vritti: siddhantakaumudi
vrittiindex: 2760
---

तपश्चलेश्चिण्न स्यात्कर्मकर्तर्यनुतापे च । अन्वतप्त पापेन । पापं कर्तृ । तेनाभ्याहत इत्यर्थः । कर्मणि लुङ् । यद्वा पापेन पुंसा कर्त्रा अशोचीत्यर्थः । घुमास्था-(सि.कौ. 2462) इतीत्वम् । दीयते । धीयते । आदेचः-(सि.कौ. 2370) इत्यत्राशितीति कर्मधारयादित्संज्ञकशकारादौ निषेधः । एष आदिशित्त्वाभावान्न तस्मिन् आत्वम् । जग्ले ।