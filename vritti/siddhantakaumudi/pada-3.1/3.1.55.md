---
index: 3.1.55
index_padded: 3.1.055

sutra: पुषादिद्युताद्यॢदितः परस्मैपदेषु
vritti: siddhantakaumudi
vrittiindex: 2343
---

श्यन्विकरणपुषादेर्द्युतादेर्लृदितश्च परस्य च्लेरङ स्यात्परस्मैपदेषु । अघसत् ।[जर्ज [चर्च (धा.पा. 717)](#) [झर्झ (धा.पा. 718)](#) परिभाषणहिंसातर्जनेषु (धा.पा. 716)](#) ।[पिसृ [पेसृ (धा.पा. 720)](#) गतौ (धा.पा. 719)](#) । पिपिसतुः । पपेसतुः ।[हसे हसने (धा.पा. 721)](#) । एदित्त्वान्न वृद्धिः । अहसीत् ।[णिश समाधौ (धा.पा. 722)](#) । तालव्योष्मान्तः । प्रणेशति ।[मिश [मश (धा.पा. 724)](#) शब्दे रोषकृते च  (धा.पा. 723)](#)। तालव्योष्मान्तौ ।[शव गतौ (धा.पा. 725)](#) । दन्तयोष्ठ्यान्तस्तालव्योष्मादिः । शवति । अशवीत् । अशावीत् ।[शश प्लुतगतौ (धा.पा. 726)](#) । तालव्योष्माद्यन्तः । शशाश । शेशतुः । शेशुः । शेशिथ ।[शसु हिंसायाम् (धा.पा. 727)](#) । दन्त्योष्मान्तः । न शसदद--(सि.कौ. 2263) इत्येत्त्वं न । शशसतुः । शशसुः । शशसिथ ।[शंसु स्तुतौ (धा.पा. 728)](#) । अयं दुर्गतावपीति दुर्गः । नृशंसो घातुकः क्रूर इत्यमरः । शशंस । आशिषि नलोपः । शस्यात् ।[चह परिकल्कने (धा.पा. 729)](#) । कल्कनं शाठ्यम् । अचहीत् ।[मह पूजायाम् (धा.पा. 730)](#) । अमहीत् ।[रह त्यागे (धा.पा. 731)](#) ।[रहि गतौ (धा.पा. 732)](#) । रंहति । रंह्यात् ।[दृह [दृहि (धा.पा. 734)](#) [बृह (धा.पा. 735)](#) [बृहि (धा.पा. 736)](#) वृद्धौ (धा.पा. 733)](#) । दर्हति । ददर्ह । ददृहतुः । दृंहति । बर्हति । बृंहति । बृहि शब्दे च । बृंहितं करिगर्जितम् । बृहिर् इत्येके । अबृहत् । अबर्हीत् ।[तुहिर् [दुहिर् (धा.पा. 738)](#) [उहिर् (धा.पा. 739)](#) अर्दने (धा.पा. 737)](#) । तोहति । तुतोह । अतुहत् । अतोहीत् । दोहति । दुदोह । अदुहत् । अदोहीत् । अनिट्कारिकास्वस्य दुहेर्ग्रहणं नेच्छन्ति । ओहति । उवोह । ऊहतुः । ओहिता । माभवानुहत् । औहीत् ।[अर्ह पूजायाम् (धा.पा. 740)](#) । आनर्ह ॥	अथ कृपूपर्यान्ता अनुदात्तेतः ॥[द्युत दीप्तौ (धा.पा. 741)](#) । द्योतते ॥