---
index: 3.1.78
index_padded: 3.1.078

sutra: रुधादिभ्यः श्नम्
vritti: siddhantakaumudi
vrittiindex: 2543
---

॥ अथ तिङन्तरुधादिप्रकरणम्‌ ॥		 ।[रुधिर् आवरणे (धा.पा. 1439)](#) । नव स्वरितेत इरितश्च ॥

 शपोऽपवादः । मित्त्वादन्त्यादचः परः । नित्यत्वाद्गुणं बाधते । रुणद्धि ।श्नसोरल्लोपः (सि.कौ. 2469) । णत्वस्यासिद्धत्वादनुस्वारः परसवर्णः । तस्यासिद्धत्वाण्णत्वं न न पदान्त---(सि.कौ. 51) इति सूत्रेणानुस्वारपरसवर्णयोरल्लोपो न स्थानिवत् । रुन्धः । रुन्धन्ति । रुन्धे । रोद्धा । रोत्स्यति । रुणद्धु । रुन्धात् । रुन्धि । रुणधानि । रुणधै । अरुणत् । अरुन्धाम् । अरुणत् । अरुणः । अरुणधम् । अरुधत् । अरौत्सीत् । अरुद्ध ।[भिदिर् विदारणे (धा.पा. 1440)](#) । भिनत्ति । भिन्ते । भेत्ता । भेत्स्यति । भेत्स्यते । अभिनत् । अभिन्ताम् । अभिनदम् । अभिन्त । अभिदत् । अभैत्सीत् । अभित्त ।[छिदिर् द्वैधिकरणे (धा.पा. 1441)](#) । अच्छिदत् । अच्छैत्सीत् । अच्छित्त ।[रिचिर् विरेचने (धा.पा. 1442)](#) । रिणक्ति । रिङ्क्ते । रिरेच । रिरिचे । रेक्ता । अरिणक् । अरिचत् । अरैक्षीत् । अरिक्त ।[विचिर् पृथग्भावे (धा.पा. 1443)](#) । विनक्ति । विङ्क्ते ।[क्षुदिर् संपेषणे (धा.पा. 1444)](#) । क्षुणत्ति । क्षुन्ते । क्षोत्ता । अक्षुदत् । अक्षौत्सीत् । अक्षुत्त ।[युजिर् योगे  (धा.पा. 1445)](#)। योक्ता ।[उच्छृदिर् दीप्तिदेवनयोः (धा.पा. 1446)](#) । छृणत्ति । छृन्ते । चच्छर्द । सेसिचि---(सि.कौ. 2506) इति वेट् । चच्छृदिषे । चच्छृत्से । छर्दिता । छर्दिष्यति । छर्त्स्यति । अच्छृदत् । अच्छर्दीत् । अच्छर्दिष्ट ।[उतृदिर् हिंसानादरयोः (धा.पा. 1447)](#) । तृणत्तीत्यादि छृणत्तिवत् ।[कृती वेष्टने (धा.पा. 1448)](#) । परस्मैपदी । कृणत्ति । आर्धधातुके तौदादिकवत् ।[ञिइन्धी दीप्तौ (धा.पा. 1449)](#) ॥ त्रय आत्मनेपदिनः ॥