---
index: 3.1.72
index_padded: 3.1.072

sutra: संयसश्च
vritti: siddhantakaumudi
vrittiindex: 2522
---

श्यन्वा स्यात् । यस्यति । यसति । संयस्यति । संयसति । अनुपसर्गात्किम् । प्रयस्यति ।[जसु मोक्षणे (धा.पा. 1212)](#) । जस्यति ।[तसु उपक्षये (धा.पा. 1213)](#) ।[दसु च (धा.पा. 1214)](#) । तस्यति । अतसत् । दस्यति । अदसत् ।[वसु स्तम्भे (धा.पा. 1215)](#) । वस्यति । ववास । ववसतुः । न शसदद--(सि.कौ. 2263) इति निषेधः । बशादिरयमिति मते तु । बेसतुः । बेसुः ।[व्युष विभागे (धा.पा. 1216)](#) । अयं दाहे पठितः । अर्थभैदेन त्वर्ङ्गथं पुनः पठ्यते । अव्युषत् । ओष्ठ्यादिर्दन्त्यान्तोऽयं प्युस इत्यन्ये । अपकारो युस इत्यपरे ।[प्लुष दाहे (धा.पा. 1217)](#) । अप्लुषत् । पूर्वत्र पाठः सिजर्थ इत्याहुः । तद् भ्वादिपाठेन गतार्थमिति सुवचम् ।[बिस प्रेरणे (धा.पा. 1218)](#) । बिस्यति । अबिसत् ।[कुस संश्लेषणे (धा.पा. 1219)](#) । अकुसत् ।[बुस उत्सर्गे (धा.पा. 1220)](#) ।[मुस खण्डने (धा.पा. 1221)](#) ।[मसी परिणामे (धा.पा. 1222)](#) । परिणामे विकारः । समी इत्येके ।[लुठ विलोडने (धा.पा. 1223)](#) ।[उच समवाये (धा.पा. 1224)](#) । रउच्यति । उवोच । ऊचतुः । मा भवानुचत् ।[भृशु [भ्रंशु (धा.पा. 1226)](#) अधः पतने (धा.पा. 1225)](#) । बभर्श । अभृशत् । अनिदिताम्--(सि.कौ. 415) इति नलोपः । भ्रश्यति । अभ्रशत् ।[वृश वरणे (धा.पा. 1227)](#) । वृश्यति । अवृशत् ।[कृश तनूकरणे (धा.पा. 1228)](#) । कृश्यति ।[ञितृषा पिपासायाम् (धा.पा. 1229)](#) ।[हृष तृष्टौ (धा.पा. 1230)](#) । श्यन्नङौ भौवादिकाद्विसेषः ।[रुष [रिष (धा.पा. 1232)](#) हिंसायाम् (धा.पा. 1231)](#) । तीषसह--(सि.कौ. 2340) इति वेट् । रोषिता । रोष्टा । रेषिता । रेष्टा ।[डिप क्षेपे (धा.पा. 1233)](#) ।[कुप ग्रोदे (धा.पा. 1234)](#) ।[गुप व्याकुलत्वे (धा.पा. 1235)](#) ।[युप [रुप (धा.पा. 1237)](#) [लुप (धा.पा. 1238)](#) विमोहने (धा.पा. 1236)](#) । युप्यति । रुप्यति । लुप्यति । लोपिता । लुप्यतिः । सेट्कः । अनिट्कारिकासु लिपिसाहचर्यात्तौदादिकस्यैव ग्रहणात् ।[लुभ गार्ध्ये (धा.पा. 1239)](#) । गार्ध्यमाकाङ्क्षा । तीषसह--(सि.कौ. 2340) इति वेट् । लोभिता । लोब्धा । लोभिष्यति । लुभ्येत् । लुभ्यात् । अलुभत् ॥ भ्वादेरवृक्तृतत्वाल्लोभतीत्यपीत्याहुः ।[क्षुभ संचलने (धा.पा. 1240)](#) । क्षुभ्यति ।[णभ [तुभ (धा.पा. 1242)](#) हिंसायाम् (धा.पा. 1241)](#) । क्षुभिनभितुभयो द्युतादौ क्र्यादौ च पठ्यन्ते । तेषां द्युतादित्वादङ् सिद्धः । क्त्यादित्वात्पक्षे सिज्भवत्येव । इह पाठस्तु श्यनर्थः ।[क्लिदू आर्द्रीभावे (धा.पा. 1243)](#) । क्लिद्यति । चिक्लेदिथ । चिक्लेत्थ । चिक्लिदिव । चिक्लिद्व । चिक्लिदिम । चिक्लिद्म । क्लेदिता । क्लेत्ता ।[ञिमिदा स्नेहने (धा.पा. 1244)](#) । मिदेर्गुणः (सि.कौ. 2346) । मेद्यति । अमिदत् । द्युतादिपाठादेवामिदत् अमेदिष्टेति सिद्धे इह पाठोऽमेदीदिति माभूदिति । द्युतादिभ्यो बहिरेवात्मनेपदिषु पाठस्तूचितः ।[ञिक्ष्विदा स्नेहनमोचनयोः (धा.पा. 1245)](#) ।[ऋधु वृद्धौ (धा.पा. 1246)](#) । आनर्ध । आर्धत् ।[गृधु अभिकाङ्क्षायाम् (धा.पा. 1247)](#) । अगृधत् । वृत् । पुषादयो दिवादयश्च वृत्ताः । केचित्तु पुषादिसमाप्त्यर्थमेव वृत्करणम् ॥ दिवादिस्तु भ्वादिवदाकृतगणः । तेन क्षीयते । मृग्यतीत्यादिसिद्धिरित्याहुः ॥ इति दिवादयः ॥ । इति तिङन्तदिवादिप्रकरणम्‌ ।