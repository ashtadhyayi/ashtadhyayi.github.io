---
index: 3.1.29
index_padded: 3.1.029

sutra: ऋतेरीयङ्
vritti: siddhantakaumudi
vrittiindex: 2422
---

ऋतिः सौत्रः तस्मादीयङ् स्यात्स्वार्थे । जुगुप्सायामयं धातुरिति बहवः । कृपायां च इत्येके । सनाद्यन्ता---(सि.कौ. 2304) इति धातुत्वम् । ऋतीयते । ऋतीयांचक्रे । आर्धधातुकविवक्षयां तु । आयादय आर्धधातुके वा (सि.कौ. 2305) इतीयङभावे शेषात्कर्तरि-- (सि.कौ. 2259) इति परस्मैपदम् । आनर्त । अर्तिष्यति । आर्तीत् ।। इति तिङन्तभ्वादिप्रकरणम्‌ ।