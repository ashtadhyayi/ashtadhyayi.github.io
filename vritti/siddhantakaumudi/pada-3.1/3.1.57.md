---
index: 3.1.57
index_padded: 3.1.057

sutra: इरितो वा
vritti: siddhantakaumudi
vrittiindex: 2269
---

इरितो धातोश्च्लेरङ् वा स्यात्परस्मैपदे परे । अच्युतत् । अच्योतीत् ।[श्च्युतिर् क्षरणे (धा.पा. 41)](#) । श्च्योतति । चुश्च्योत । अश्च्युतत् । अश्च्योतीत् । यकाररहितोऽप्ययम् । श्चोतति ।[मन्थ विलोडने (धा.पा. 42)](#) । विलोडनं प्रतिघातः । मन्थति । ममन्थ । यासुटः किदाशिखि (सि.कौ. 2216) इति कित्त्वात्अनिदिताम्-(सि.कौ. 415) इति नलोपः । मथ्यात् ।[कुथि [पुथि (धा.पा. 44)](#) [लुथि (धा.पा. 45)](#) [मथि (धा.पा. 46)](#) हिंसासंक्लेशनयोः (धा.पा. 43)](#) । इदित्त्वान्नलोपो न । कुन्थ्यात् । मन्थ्यात् ।[षिध गत्याम् (धा.पा. 47)](#) । सेधति । सिषेध । सेधिता । असेधीत् । सात्पदाद्योः (सि.कौ. 2123) इति निषेधे प्राप्ते ॥