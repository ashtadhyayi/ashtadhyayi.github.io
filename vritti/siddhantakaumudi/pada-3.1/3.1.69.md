---
index: 3.1.69
index_padded: 3.1.069

sutra: दिवादिभ्यः श्यन्
vritti: siddhantakaumudi
vrittiindex: 2505
---

॥ अथ तिङन्तदिवादिप्रकरणम्‌ ॥	 ।[दिवु क्रिडाविजिगीषाव्यवहारद्युतिस्तुतिमोदमदस्वप्नकान्तिगतिषु (धा.पा. 1107)](#) । झृषन्ताः परस्मैपदिनः ॥

 शपोऽपवादः । हलि च (सि.कौ. 354) इति दीर्घः । दीव्यति । दिदेव । देविता । देविष्यन्ति । दीव्यतु । अदीव्यत् । दीव्येत् । दीव्यात् । अदेवीत् । अदेविष्यत् ।[षिवु तन्तुसन्ताने (धा.पा. 1108)](#) । परिषीव्यति । परिषिषेव । न्यपेवीत् । न्यसेवीत् ।[स्रिवु गतिशोषणयोः (धा.पा. 1109)](#) ।[ष्ठिवु निरसने (धा.पा. 1110)](#) । केचिदिहेमं न पठन्ति ।[ष्णुसु अदने (धा.पा. 1111)](#) । आदान इत्येके । अदर्शन इत्यपरे । स्नुस्यति । सुष्णोस ।[ष्णसु निरसने (धा.पा. 1112)](#) । स्नस्यति । सस्नाम ।[क्नसु ह्वरणदीप्त्योः (धा.पा. 1113)](#) । ह्वरणं कौटिल्यम् । चक्नास ।[व्युष दाहे (धा.पा. 1114)](#) । वुव्योष ।[प्लुष दाहे (धा.पा. 1115)](#) ।[नृती गात्रविक्षेपे (धा.पा. 1116)](#) । नृत्यति । ननर्त ॥