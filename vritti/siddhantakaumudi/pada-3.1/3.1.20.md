---
index: 3.1.20
index_padded: 3.1.020

sutra: पुच्छभाण्डचीवराण्णिङ्
vritti: siddhantakaumudi
vrittiindex: 2676
---

। _पुच्छादुदसने व्यसने पर्यसने च_ (वार्तिकम्) ॥ विविधं विरुद्धं वोत्क्षेपणं व्यसनम् । उत्पुच्छयते । विपुच्छयते । परिपुच्छयते ॥ । _भाण्डात्समाचयने_ (वार्तिकम्) ॥ संभाण्डयते । भाण्डानि समाचिनोति । राशीकरोतीत्यर्थः । समवभाण्डत ॥ । _चीवरादर्जने परिधाने च_ (वार्तिकम्) ॥ संचीवरयते भिक्षुः । चीवराण्यर्जयति । परिधत्ते वेत्यर्थः ॥