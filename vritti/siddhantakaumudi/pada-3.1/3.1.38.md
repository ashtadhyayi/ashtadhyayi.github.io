---
index: 3.1.38
index_padded: 3.1.038

sutra: उषविदजागृभ्योऽन्यतरस्याम्
vritti: siddhantakaumudi
vrittiindex: 2341
---

एभ्यो लिट्याम्वा स्यात् । ओषांचकार । उवोष । ऊषतुः । उवोषिथ ।[जिषु [विषु (धा.पा. 698)](#) [मिषु (धा.पा. 699)](#) सेचने  (धा.पा. 697)](#)। जिजेष । क्रादिनियमादिट् । विवेषिथ । विविषिव । वेष्टा । वेक्ष्यति । अविक्षत् ।[पुष पुष्टौ (धा.पा. 700)](#) । पोषति । पोषिता । पोषिष्यति । अपोषीत् । अनिट्केषु पुष्येति श्यना निर्देसादयं नेट् । अतो न क्सः । अङ्विधौ दैवादिकस्य ग्रहणान्नाङ् ।[श्रिषु [श्लिषु (धा.पा. 702)](#) [प्रुषु (धा.पा. 703)](#) [प्लुषु (धा.पा. 704)](#) दाहे (धा.पा. 701)](#) । श्रेषति । शिश्रेष । श्रेषिता । श्लेषति । शिश्लेष । श्लेषिता । अयमपि सेट् । अनिट्सु दैवादिकस्यैव ग्रहणमिति कैयटादयः । यत्त्वनिट्कारिकान्यासे द्वयोर्ग्रहणमित्युक्तं तत्स्वोक्तिविरोधाद्ग्रन्थान्तरविरोधाच्चोपेक्ष्यम् । पुप्रोष । पुप्लोष ।[पृषु [वृषु (धा.पा. 706)](#) [मृषु (धा.पा. 707)](#) सेचने (धा.पा. 705)](#) । मृषु सहने च । इतरौ हिंसासंक्लेशनयोश्च । पर्षति । पपर्ष । पृष्यात् ।[घृषु संघर्षे (धा.पा. 708)](#) ।[हृषु अलीके (धा.पा. 709)](#) ।[तुस [ह्रस (धा.पा. 711)](#) [ह्लस (धा.पा. 712)](#) [रस (धा.पा. 713)](#) शब्दे (धा.पा. 710)](#) । तुतोस । जह्नास । जह्लास । ररास ।[लस श्लेषणक्रीडनयोः  (धा.पा. 714)](#)।[घसॢ अदने (धा.पा. 715)](#) । अयं न सार्वत्रिकः । लिट्यन्यतरस्याम् (सि.कौ. 2424) इत्यादेर्घस्लादेशविधानात् । ततश्च यत्र लिङं वचनं वास्ति तत्रैवास्य प्रयोगः । अत्रैव पाठः शपि परस्मैपदे लिङ्गम् । लृदित्करणमङि । अनिट्कारिकासु पाठो वलाद्यार्धातुके । क्मरचि तु विशिष्योपादानम् । घसति । घस्ता ॥