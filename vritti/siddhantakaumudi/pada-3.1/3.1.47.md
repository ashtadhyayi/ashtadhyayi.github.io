---
index: 3.1.47
index_padded: 3.1.047

sutra: न दृशः
vritti: siddhantakaumudi
vrittiindex: 2407
---

दृशश्च्लेः क्सो न । अद्राक्षीत् ।[दंश दशने (धा.पा. 989)](#) । दशनं दंष्ट्राव्यापारः । पृषोदरादित्वादनुनासिकलोपः । अत एवनिपातनादित्येके । तेषामप्यत्रैव तात्पर्यम् । अर्थनिर्देशस्याधुनिकत्वात् । दंशसञ्ज--(सि.कौ. 2396) इति नलोपः । दशति । ददंशिथ । ददंष्ठ । दंष्टा । दङ्क्ष्यति । दश्यात् । अदाङ्क्षीत् ।[कृष विलेखने (धा.पा. 990)](#) । विलेखनमाकर्षणम् । क्रष्टा । कर्ष्टा । क्रक्ष्यति । कर्क्ष्यति ॥ । _स्पृशमृशकृषतृपदृपां च्लेः सिज्वा वाच्यः_ (वार्तिकम्) ॥ अक्राक्षीत् । अक्राष्टाम् । अकार्क्षीत् । अकार्ष्टाम् । अकार्क्षुः । पक्षे क्सः । अकृक्षत् । अकृक्षताम् । अकृक्षन् ।[दह भस्मीकरणे (धा.पा. 991)](#) । देहिथ । ददग्ध । दग्धा । धक्ष्यति । अधाक्षीत् । अदाग्धाम् । अधाक्षुः ।[मिह सेचने (धा.पा. 992)](#) । मिमेह । मिमेहिथ । मेढा । मेक्ष्यति । अमिक्षत् ।[कित निवासेरोगापनयने च (धा.पा. 993)](#) । चिकित्सति । संशये प्रायेण विपूर्वः । विचिकित्सा तु संशय इत्यमरः । अस्यानुदात्तेत्त्वमाश्रित्य चिकित्सते इत्यादि कश्चिदुदाजहार । निवासे तु केतयति ।[दान खण्डने (धा.पा. 994)](#) ।[शान तेजने (धा.पा. 995)](#) । इतो वहत्यन्ताः स्वरितेतः ॥ दीदांसते । शीशांसति । शीशांसते । अर्थविशेषे सन् । अन्यत्र दानयति ।[डुपचष् पाके (धा.पा. 996)](#) । पचति । पचते । पेचिथ । पपक्थ । पेचे । पक्ता । पक्षीष्ट ।[षच समवाये (धा.पा. 997)](#) । सचिति । सचते ।[भज सेवायाम् (धा.पा. 998)](#) । भेजतुः । भेजुः । भेजिथ । बभक्थ । भक्ता । भक्ष्यति । भक्ष्यते । अभाक्षीत् । अभक्त ।[रञ्ज रागे (धा.पा. 999)](#) । नलोपः । रजति । रजते । अराङ्क्षीत् । अरङ्क्तः ।[शप आक्रोशे (धा.पा. 1000)](#) । आक्रोशो विरुद्धानुध्यानम् । शशाप । शेपे । अशाप्सीत् । अशप्त ।[त्विष दीप्तौ (धा.पा. 1001)](#) । त्वेषति । त्वेषते । तित्विषे । त्वेक्ष्यति । त्विक्षीष्ट । अत्विक्षत् । अत्विक्षाताम् ।[यज देवपूजासङ्गतिकरणदानेषु (धा.पा. 1002)](#) । यजति । यजते ॥