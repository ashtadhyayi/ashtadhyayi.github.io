---
index: 3.1.81
index_padded: 3.1.081

sutra: क्र्यादिभ्यः श्ना
vritti: siddhantakaumudi
vrittiindex: 2554
---

॥ अथ तिङन्तक्र्यादिप्रकरणम्‌ ॥	 ।[डुक्रीञ्‌ द्रव्यविनिमये (धा.पा. 1474)](#) ।

 क्रीणाति । ई हल्यघः (सि.कौ. 2497) क्रीणीतः । ईत्वात्पूर्वं झेरन्तादेशः । परत्वान्नित्यत्वादन्तरङ्गत्वाच्च । एवं झस्याद्भावः । ततः श्नाभ्यस्तयोः - (सि.कौ. 2483) इत्याल्लोपः । क्रीणन्ति । क्रीणीते । क्रीणाते । क्रीणाते । चिक्राय । चिक्रियतुः । चिक्रियिथ । चिक्रेथ । चिक्रियिव । चिक्रियिषे । क्रेता । क्रेष्यति । क्रीतात् । क्रेषीष्ट । अक्रैषीत् । अक्रेष्ट ।[प्रीञ् तर्पणे कान्तौ च (धा.पा. 1475)](#) । कान्तिः कामना । प्रीणाति । प्रीणीते ।[श्रीञ् पाके (धा.पा. 1476)](#) ।[मीञ् हिंसायाम् (धा.पा. 1477)](#) । हिनुमीना (सि.कौ. 2530) प्रमीणाति । प्रमीणीतः । मीनातिमिनोति (सि.कौ. 2508) इत्येज्विषये आत्वम् । ममौ । मिम्यतुः । ममिथ । ममाथ । मिम्ये । माता । मास्यति । मीयात् । मासीष्ट । अमासीत् । अमासिष्टाम् । अमास्त ।[षिञ् बन्धने (धा.पा. 1478)](#) । सिनाति । सिनीते । सिषाय । सिष्ये । सेता ।[स्कुञ् आप्रवणे (धा.पा. 1479)](#) ।