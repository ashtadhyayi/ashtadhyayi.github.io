---
index: 3.1.15
index_padded: 3.1.015

sutra: कर्मणः रोमन्थतपोभ्यां वर्तिचरोः
vritti: siddhantakaumudi
vrittiindex: 2671
---

रोमन्थतपोभ्यां कर्मभ्यां क्रमेण वर्तनीयां चरणे चार्थे क्यङ् स्यात् । रोमन्थं वर्तयति रोमन्थायते ॥ । _हनुचलन इति वक्तव्यम्_ (वार्तिकम्) ॥ चर्वितस्याकृष्यपुनश्चर्वण इत्यर्थः । नेह कीटो रोमन्थं वर्तयति । अपानप्रदेशान्निःसृतं द्रव्यमिह रोमन्थः । तदश्नातीत्यर्थं इति कैयटः । वर्तुलं करोतीत्यर्थं इति न्यासकारहरदत्तौ ॥ । _तपसः परस्मैपदं च_ (वार्तिकम्) ॥ तपश्चरति तपस्यति ॥