---
index: 3.1.96
index_padded: 3.1.096

sutra: तव्यत्तव्यानीयरः
vritti: siddhantakaumudi
vrittiindex: 2834
---

धातोरेते प्रत्ययाः स्युः । तकाररेफौ स्वरार्थौ । एधितव्यम् । एधनीयं त्वया । भावे औत्सर्गिकमेकवचनं क्लीबत्वं च । चेतव्यश्चयनीयो वा धर्मस्त्वया ॥ । _वसेस्तव्यत्कर्तरिणिच्च_ (वार्तिकम्) ॥ वसतीति वास्तव्यः ॥ । _केलिमर उपसंख्यानम्_ (वार्तिकम्) ॥ पचेलिमा माषाः । पक्तव्याः । भिदेलिमाः सरलाः भेत्तव्याः । कर्मणि प्रत्ययः ॥ वृत्तिकारस्तु कर्मकर्तरि चायमिष्यत इत्याह तद्भाष्यविरुद्धम् ॥