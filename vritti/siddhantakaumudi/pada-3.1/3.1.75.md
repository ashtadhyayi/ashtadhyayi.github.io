---
index: 3.1.75
index_padded: 3.1.075

sutra: अक्षोऽन्यतरस्याम्
vritti: siddhantakaumudi
vrittiindex: 2338
---

अक्षो वा श्नुप्रत्ययः स्यात्कर्त्रर्थे परे । पक्षे शप् । अक्ष्णोति । अक्ष्णुतः । अक्ष्णुवन्तः । अक्षति । अक्षतः । अक्षन्ति । आनक्ष । आनक्षिथ । आनष्ट । अक्षिता । अष्टा । अक्षिष्यति । स्कोः-- (सि.कौ. 380) इति कलोपः । षढोः कः सि (सि.कौ. 295) । अक्ष्यति । अक्ष्णोतु । अक्ष्णुहि । अक्ष्णवानि । अक्ष्णोत् । आक्ष्णुवम् । अक्ष्णुयात् । अक्ष्यात् । ऊदित्वाद्वेट् । नेटि (सि.कौ. 2268) । मा भवानक्षीत् । अक्षिष्टाम् । अक्षिषुः । इडभावे तु मा भवानाक्षीत् । आष्टाम् । आक्षुः ।[तक्षू [त्वक्षू (धा.पा. 656)](#) तनुकरणे (धा.पा. 655)](#) ॥