---
index: 2.1.49
index_padded: 2.1.049

sutra: पूर्वकालैकसर्वजरत्पुराणनवकेवलाः समानाधिकरणेन
vritti: siddhantakaumudi
vrittiindex: 726
---

विशेषणं विशेष्येण (सि.कौ. 736) इति सिद्धे पूर्वनिपातनियमार्थं सूत्रम् । एकशब्दस्य दिक्संख्ये संज्ञायाम् (सि.कौ. 727) इति नियमबाधनार्थं च । पूर्वं स्नातः पश्चादनुलिप्तः स्नातानुलिप्तः । एकनाथः । सर्वयाज्ञिकाः । जरन्नैयायिकाः । पुराणमीमांसकाः । नवपाठकाः । केवलवैयाकरणाः ॥