---
index: 2.1.31
index_padded: 2.1.031

sutra: पूर्वसदृशसमोनार्थकलहनिपुणमिश्रश्लक्ष्णैः
vritti: siddhantakaumudi
vrittiindex: 693
---

तृतीयान्तमेतैः प्राग्वत् । मासपूर्वः । मातृसदृशः । पितृसमः । ऊनार्थे । माषोनं कार्षापणम् । माषविकलम् । वाक्कलहः । आचारनिपुणः । गुडमिश्रः । आचारश्लक्ष्णः । मिश्रग्रहणे सोपसर्गस्यापि ग्रहणम् । मिश्रं चानुपसर्गमसन्धौ (सि.कौ. 3888) इत्यत्रानुपसर्गग्रहणात् । गुडसंमिश्रा धानाः ॥ । _अवरस्योपसंख्यानम्_ (वार्तिकम्) ॥ मासेनावरो मासावरः ॥