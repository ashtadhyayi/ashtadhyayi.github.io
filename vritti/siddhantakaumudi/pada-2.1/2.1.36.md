---
index: 2.1.36
index_padded: 2.1.036

sutra: चतुर्थी तदर्थार्थबलिहितसुखरक्षितैः
vritti: siddhantakaumudi
vrittiindex: 698
---

चतुर्थ्यन्तार्थाय यत्तद्वाचिनाऽर्थादिभिश्च चतुर्थ्यन्तं वा प्राग्वत् । तदर्थेन प्रकृतिविकृतिभावः एव गृह्यते । बलिरक्षितग्रहणाज्ज्ञापकात् । यूपाय दारु यूपदारु । नेह । रन्धनाय स्थाली । अश्वघासादयस्तु षष्ठी समासाः ॥ । _अर्थेन नित्यसमासो विशेष्यलिङ्गता चेति वक्तव्यम्_ (वार्तिकम्) ॥ द्विजायायं द्विजार्थः सूपः । द्विजार्था यवागूः । द्विजार्थं पयः । भूतबलिः । गोहितम् । गोसुखम् । गोरक्षितम् ॥