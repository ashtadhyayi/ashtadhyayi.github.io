---
index: 3.4.112
sutra: द्विषश्च
vritti: siddhantakaumudi
vrittiindex: 2435
---

लङो झेर्जुस्वा स्यात् । अद्विषुः । अद्विषन् । अद्वेषम् । द्विषीत । द्विक्षीष्ट । अद्विक्षत् ।[दुह प्रपूरणे (धा.पा. 1014)](#) । दोग्धि । दुग्धः । धोक्षि । दुग्धे । धुक्षे । धुग्ध्वे । दोग्धु । धुग्धि । दोहानि । धुक्ष्व । धुग्ध्वम् । दोहै । अधोक् । अदोहम् । अधुग्ध्वम् । अधुक्षत् । अधुक्षत । लुग्वा दुह (सि.कौ. 2365) इति लुक्पक्षे तथास्ध्वंवहिषु लङ्वदपि ।[दिह उपचये (धा.पा. 1015)](#) । उपचयो वृद्धिः । प्रणिदेग्धि ।[लिह आस्वादने (धा.पा. 1016)](#) । लेढि । लीढः । लिहन्ति । लेक्षि-लीढे । लिक्षे । लीढ्वे । लेढु । लीढाम् । लेहानि । अलेट् । अलिक्षत । अलिक्षताम् । अलीढ । अलिक्षावहि ।[चक्षिङ् व्यक्तायां वाचि (धा.पा. 1017)](#) । अयं दर्शनेऽपि । इकारोऽनुदात्तो युजर्थः । विचक्षणः प्रथयन् । नुम्तु न । अन्तेदितः इति व्याख्यानात् । ङकारस्तु [(परिभाषा - ) अनुदात्तेत्त्वप्रयुक्तमात्मनेपदमनित्यम्] इति ज्ञापनार्थः । तेन स्फायन्निर्मोकसन्धीत्यादि सिध्यति । चष्टे । चक्षाते । आर्धधातुके (सि.कौ. 2377) इत्यधिकृत्य ॥