---
index: 3.4.68
index_padded: 3.4.068

sutra: भव्यगेयप्रवचनीयोपस्थानीयजन्याप्लाव्यापात्या वा
vritti: siddhantakaumudi
vrittiindex: 2894
---

एते कृत्यान्ताः कर्तरि वा निपात्यन्ते । पक्षे तयोरेवेति सकर्मकात्कर्मणि अकर्मकात्तु भावे ज्ञेयाः । भवतीति भव्यः । भव्यमनेन वा । गायतीति गेयः साम्नामयम् । गेयं सामानेन वा इत्यादि । शकि लिङ् च (सि.कौ. 2823) । चात्कृत्याः । वोढुं वशक्यो वोढव्यः । वहनीयो वाह्यः । लिङा बाधा माभूदिति कृत्योक्तिः ॥ लाघवादनेनैव ज्ञापनसंभवे प्रैषादिसूत्रे कृत्याश्चेति सुत्यजम् । अर्हे कृत्यतृचोर्ग्रहणं च ॥ । इति कृदन्तकृत्यप्रकरणम्‌ ।