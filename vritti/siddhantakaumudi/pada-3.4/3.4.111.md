---
index: 3.4.111
sutra: लङः शाकटायनस्यैव
vritti: siddhantakaumudi
vrittiindex: 2463
---

आदन्तात्परस्य लङो झेर्जुस् वा स्यात् । अयुः-अयान् । यायात् । यायाताम् । यायास्ताम् ।[वा गतिगन्धनयोः (धा.पा. 1050)](#) । गन्धनं सूचनम् ।[भा दीप्तौ (धा.पा. 1051)](#) ।[ष्णा शौचे (धा.पा. 1052)](#) ।[श्रा पाके  (धा.पा. 1053)](#)।[द्रा कुत्सायां गतौ (धा.पा. 1054)](#) ।[प्सा भक्षणे  (धा.पा. 1055)](#)।[पा रक्षणे (धा.पा. 1056)](#) । पायास्ताम् । अपासीत् ।[रा दाने (धा.पा. 1057)](#) ।[ला आदाने (धा.पा. 1058)](#) । द्वावपि दाने इति चन्द्रः ।[दाप् लवने (धा.पा. 1059)](#) । प्रणिदाति-प्रनिदाति । दायास्ताम् । अदासीत् ।[ख्या प्रकथने (धा.पा. 1060)](#) । अयं सार्वधातुकमात्रविषयः ॥_सस्थानत्वं नमः ख्यात्रे इति वार्तिकम्_ (वार्तिकम्) ॥ तद्भाष्यं चेह लिङ्गम् । सस्थानो जिह्वामूलीयः । स नेति ख्शाञादेशस्य ख्शादित्वे प्रयोजनमित्यर्थः । संपूर्वस्य ख्यातेः प्रयोगो नेति न्यासकारः ।[प्रा पूरणे (धा.पा. 1061)](#) ।[मा माने (धा.पा. 1062)](#) । अकर्मकः । तनौ ममुस्तत्र न कैटभद्विष इति माघः । उपसर्गवशेनार्थान्तरे सकर्मकः । उदरं परिमाति मुष्टिना । नेर्गद-(सि.कौ. 2285) इत्यत्र नास्य ग्रहणम् । प्रणिमाति- प्रनिमाति ।[वच परिभाषणे (धा.पा. 1063)](#) । वक्ति । वक्तः । अयमन्तिपरो न प्रयुज्यते । बहुवचनपर इत्यन्ये ॥ झिपर इत्यपरे । वग्धि । वच्यात् । उच्यात् । अवोचत् ।[विद ज्ञाने (धा.पा. 1064)](#) ॥