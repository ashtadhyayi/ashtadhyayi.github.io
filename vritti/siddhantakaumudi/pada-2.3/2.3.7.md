---
index: 2.3.7
index_padded: 2.3.007

sutra: सप्तमीपञ्चम्यौ कारकमध्ये
vritti: siddhantakaumudi
vrittiindex: 643
---

शक्तिद्वयमध्ये यौ कालाध्वनौ ताभ्यामेते स्तः । अद्य भुक्त्वाऽयं द्व्यहे द्व्यहाद्वा भोक्ता । कर्तृशक्त्योर्मध्येऽयं कालः । इहस्थोऽयं क्रोशे क्रोशाद्वा लक्ष्यं विध्येत् । कर्तृकर्मशक्त्योर्मध्येऽयं देशः । अधिकशब्देन योगे सप्तमीपञ्चम्याविष्येते । तदस्मिन्नधिकम् (सि.कौ. 1846) इति यस्मादधिकम् (सि.कौ. 645) इति च सूत्रनिर्देशात् । लोके लोकाद्वा अधिको हरिः ॥