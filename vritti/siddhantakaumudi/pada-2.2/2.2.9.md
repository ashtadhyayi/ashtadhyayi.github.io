---
index: 2.2.9
index_padded: 2.2.009

sutra: याजकादिभिश्च
vritti: siddhantakaumudi
vrittiindex: 703
---

एभिः षष्ठ्यन्तं समस्यते । तृजकाभ्यां कर्तरि (सि.कौ. 709) इत्यस्य प्रतिप्रसवोऽयम् । ब्राह्मणयाजकः । देवपूजकः ॥ । _गुणात्तरणे तरलोपश्चेति वक्तव्यम्_ (वार्तिकम्) ॥ तरबन्तं यद्गुणवाचि तेन सह समासस्तरप्प्रत्ययलोपश्च । न निर्धारणे (सि.कौ. 704) इति पूरणगुण (सि.कौ. 705) इति च निषेधस्य प्रतिप्रसवोऽयम् । सर्वेषां श्वेततरः सर्वश्वेतः । सर्वेषां महत्तरः सर्वमहान् ॥ । _कृद्योगा च षष्ठी समस्यत इति वाच्यम्_ (वार्तिकम्) ॥ इध्मस्य व्रश्चनः इध्मव्रश्चनः ॥