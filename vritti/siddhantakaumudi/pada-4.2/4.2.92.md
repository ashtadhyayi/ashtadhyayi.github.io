---
index: 4.2.92
index_padded: 4.2.092

sutra: शेषे
vritti: siddhantakaumudi
vrittiindex: 1312
---

॥ अथ तद्धिताधिकारे शैषिकप्रकरणम्‌ ॥

 अपत्यादिचतुरर्थ्यन्तादन्योऽर्थः शेषस्तत्राऽणादयः स्युः । चक्षुषा गृह्यते चाक्षुषं रूपम् । श्रावणः शब्दः । औपनिषदः पुरुषः । दृषदिपिष्टा दार्षदाः सक्तवः । उलूखले क्षुण्ण औलूखले क्षुण्ण औलूखलो यावकः । अश्वैरुह्यत आश्वो रथः । चतुर्भिरुह्यते चातुरं शकटम् । चतुर्दश्यां दृश्यते चातुर्दशं रक्षः । शेषे (सि.कौ. 1312) इति लक्षणं चाधिकारश्च । तस्य विकारः (सि.कौ. 1514) इत्यतः प्राक् शेषाधिकारः ॥