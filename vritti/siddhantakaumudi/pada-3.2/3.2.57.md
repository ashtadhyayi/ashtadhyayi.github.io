---
index: 3.2.57
index_padded: 3.2.057

sutra: कर्तरि भुवः खिष्णुच्खुकञौ
vritti: siddhantakaumudi
vrittiindex: 2974
---

आढ्यादिषु च्व्यर्थेष्वच्व्यन्तेषु भवतेरेतौ स्तः । अनाढ्य आड्यो भवतीति आढ्यंभविष्णु । आड्यंभावुकः । स्पृशोऽनुदके क्विन् (सि.कौ. 432) । घृतस्पृक् । कर्मणीति निवृत्तम् । मन्त्रेण स्पृशतीति मन्त्रस्पृक् । ऋत्विद्गधृक्स्रद्गिगुष्णिगञ्चुयुजिक्रुञ्चां च (सि.कौ. 373) । व्याख्यातम् । त्यदादिषु दृशोऽनालोचने कञ्च (सि.कौ. 429) ॥ । _समानान्ययोश्चेति वाच्यम्_ (वार्तिकम्) ॥ सदृक् । सदृशः । अन्यादृक् । अन्यादृशः ॥ । _क्सोऽपि वाच्यः_ (वार्तिकम्) ॥ तादृक्षः । सदृक्षः । अन्यादृक्षः ॥