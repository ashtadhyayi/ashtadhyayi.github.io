---
index: 3.2.176
sutra: यश्च यङः
vritti: siddhantakaumudi
vrittiindex: 3156
---

यातेर्यङन्ताद्वरच् स्यात् । अतो लोपः (सि.कौ. 2380) । तस्य अचः परस्मिन् (सि.कौ. 50) इति स्थानिवद्भावे प्राप्ते पदस्य चरमावयवे द्विर्वचनादौ च कर्तव्ये परनिमित्तोऽजादेशे न स्थानिवत् तस्य यलोपं प्रति स्थानिवद्भावनिषेधात् लोपो व्योः--- (सि.कौ. 873) इति यलोपः । अल्लोपस्य स्थानिवत्त्वामाश्रित्य आतो लोपे प्राप्ते । वरे लुप्तं न स्थानिवत् । यायावरः ॥