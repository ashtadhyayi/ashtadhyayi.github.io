---
index: 7.2.2
index_padded: 7.2.002

sutra: अतो र्लान्तस्य
vritti: siddhantakaumudi
vrittiindex: 2330
---

ल्रेति लुप्तषष्ठीकम् । अतः समीपौ यौ ल्रौ तदन्तस्याङ्गस्यातो वृद्धिः स्यात्परस्मैपदपरे सिचि । नेटि (सि.कौ. 2268) इति निषेधस्याअतो हलादेः---(सि.कौ. 2284) इति विकल्पस्य चापवादः । मा भवानालीत् । अयं स्वरितेदित्येके । तन्मते, अलते इत्याद्यपि ।[ञिफला विशरणे (धा.पा. 516)](#) । तॄफल --(सि.कौ. 2301) इत्येत्वम् । फेलतुः । फेलुः । अफालीत् ।[मील [श्मील (धा.पा. 518)](#) [स्मील (धा.पा. 519)](#) [क्ष्मील (धा.पा. 520)](#) निमेषणे (धा.पा. 517)](#) । निमेषणं संकोचः । द्वितीयस्तालव्यादिः । तृतीयो दन्त्यादिः ।[पील प्रतिष्टम्भे  (धा.पा. 521)](#)। प्रतिष्टम्भो रोधनम् ।[णील वर्णे (धा.पा. 522)](#) ।[शील समाधौ (धा.पा. 523)](#) । शीलति ।[काल बन्धने [कूल (धा.पा. 525)](#) आवरणे  (धा.पा. 524)](#)।[शूल रुजायां संघोषे च (धा.पा. 526)](#) ।[तूल निष्कर्षे (धा.पा. 527)](#) । निष्कर्षो निष्कोषणम् । तच्चान्तर्गतस्य बहिर्निः सारणम् । तुतूल ।[पूल संघाते (धा.पा. 528)](#) ।[मूल प्रतिष्ठायाम् (धा.पा. 529)](#) ।[फल निष्पत्तौ  (धा.पा. 530)](#)। फेलतुः । फेलुः ।[चुल्ल भावकरणे (धा.पा. 531)](#) । भावकरणमभिप्रायाविष्कारः ।[फुल्ल विकसने (धा.पा. 532)](#) ।[चिल्ल शैथिल्ये भावकरणे च (धा.पा. 533)](#) ।[तिल गतौ (धा.पा. 534)](#) । तेलति । तिल्ल इत्येके । तिल्लति ।[वेलृ [चेलृ (धा.पा. 536)](#) [केलृ (धा.पा. 537)](#) [खेलृ (धा.पा. 538)](#) [क्ष्वेलृ (धा.पा. 539)](#) [वेल्ल (धा.पा. 540)](#) चलने  (धा.पा. 535)](#)। पञ्च ऋदितः । षष्ठो लोपधः ।[पेलृ [फेलृ (धा.पा. 542)](#) [शेलृ (धा.पा. 543)](#) गतौ (धा.पा. 541)](#) । षेलृ इत्येके ।[स्खल संचलने (धा.पा. 544)](#) । चस्काल । अस्खालीत् ।[खल संचये (धा.पा. 545)](#) ।[गल अदने (धा.पा. 546)](#) । गलति । अगालीत् ।[षल गतौ (धा.पा. 547)](#) । सलति ।[दल विशरणे (धा.पा. 548)](#) ।[श्वल [श्वल्ल (धा.पा. 550)](#) आशुगमने (धा.पा. 549)](#) । शश्वाल । अश्वालीत् । अश्वल्लीत् ।[खोलृ [खोर्ऋ (धा.पा. 552)](#) गतिप्रतिघाते (धा.पा. 551)](#) । खोलति । खोरति ।[धोर्ऋ गतिचातुर्ये (धा.पा. 553)](#) । धोरति ।[त्सर छद्मगतौ (धा.पा. 554)](#) । तत्सार । अत्सारीत् ।[क्मर हूर्च्छने (धा.पा. 555)](#) । चक्मार ।[अभ्र [वभ्र (धा.पा. 557)](#) [मभ्र (धा.पा. 558)](#) [चर (धा.पा. 559)](#) गत्यर्थाः (धा.पा. 556)](#) । चरतिर्भक्षणेऽपि । अभ्रति । आनभ्र । मा भवानभ्रीत् । अङ्गान्त्यरेफस्यातः समीपत्वाभावान्नवृद्धिः ।[ष्ठिवु निरसने  (धा.पा. 560)](#)। ष्ठिवुक्लमु--(सि.कौ. 2320)इति दीर्घः । ष्ठीवति । अस्य द्वितीयस्थकारष्ठकारो वेति वृत्तिः । तिष्ठेव । तिष्ठिवतुः । तिष्ठिवुः । टिष्ठेव । टिष्ठिवतुः । टिष्ठिवुः । हलि च (सि.कौ. 354) इति दीर्घः । ष्ठीव्यात् ।[जि जये (धा.पा. 561)](#) । अयमजन्तेषु पठितुं युक्तः । जय उत्कर्षप्राप्तिः । अकर्मकोऽयम् । जयति ॥