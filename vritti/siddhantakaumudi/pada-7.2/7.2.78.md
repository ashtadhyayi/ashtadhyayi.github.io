---
index: 7.2.78
index_padded: 7.2.078

sutra: ईडजनोर्ध्वे च
vritti: siddhantakaumudi
vrittiindex: 2440
---

ईशीड्जनां से ध्वे शब्दयोः सार्वधातुकयोरिट् स्यात् । योगविभागोवैचित्र्यार्थः । ईडिषे । ईडिध्वे ॥ [(परिभाषा - ) एकदेशविकृतस्यानन्यत्वात्] । ईडिष्व । ईडिध्वम् । विकृतिग्रहणेन प्रकृतेरग्रहणात् । ऐड्ढ्वम् ।[ईश ऐश्वर्ये (धा.पा. 1020)](#) । ईष्टे । ईशिषे । ईशिध्वे ।[आस उपवेशने (धा.पा. 1021)](#) । आस्ते । दयायासश्च (सि.कौ. 2325) । आसांचक्रे । आस्स्व । आध्वम् । आसिष्ट ।[आङः शासु इच्छायाम् (धा.पा. 1022)](#) । आशास्ते । आशासाते । आङ्पूर्वत्मवं । प्रायिकम् । तेन नमोवाकं प्रशास्महे इति सिद्धम् ।[वस आच्छादने (धा.पा. 1023)](#) । वस्ते । वस्से । वध्वे । ववसे । वसिता ।[कसि गतिशासनयोः (धा.पा. 1024)](#) । कंस्ते । कंसाते । कंसते । अयमनिदित्येके । कस्ते । तालव्यान्तोऽप्यनिदित् । कष्टे । कशाते । कक्षे । कड्ढ्वे ।[णिसि चुम्बने (धा.पा. 1025)](#) । निंस्ते । दन्त्यान्तोऽयम् । आभरणकारस्तु तालव्यान्त इति बभ्राम ।[णिजि शुद्धौ (धा.पा. 1026)](#) । निङ्क्ते । निङ्क्षे । निञ्जिता ।[शिजि अव्यक्ते शब्दे (धा.पा. 1027)](#) । शिङ्क्ते ।[पिजि वर्णे (धा.पा. 1028)](#) । संपर्चन इत्येके । उभयत्रेत्यन्ये । अवयवे इत्यपरे । अव्यक्ते शब्दे इतीतरे । पिङ्क्ते । पृजीत्येके । पृङ्क्त ।[वृजी वर्जने (धा.पा. 1029)](#) । दन्त्योष्ठ्यादिः । ईदित् । वृक्ते । वृजाते । वृक्षे । इदित् । इत्यन्ये । वृङ्क्ते ।[पृची संपर्चने (धा.पा. 1030)](#) । पृक्ते ।	[षूङ् प्राणिगर्भविमोचने (धा.पा. 1031)](#) । सूते । सुषुवे । सुषुविषे । सोता । सविता । भूसुवोः-(सि.कौ. 2224) इति गुणनिषेधः सुवै । सविषीष्ट । सोषीष्ट । असविष्ट । असोष्ट ।[शीङ् स्वप्ने (धा.पा. 1032)](#) ॥