---
index: 7.2.46
index_padded: 7.2.046

sutra: निरः कुषः
vritti: siddhantakaumudi
vrittiindex: 2560
---

निरः परात्कुषोवलादेरार्धधातुकस्य इड्वा स्यात् । निष्कोषिता । निष्कोष्टा । निरकोषीत् । निरकुक्षत् ।[क्षुभ संचलने (धा.पा. 1520)](#) । क्षुभ्नादिषु च (सि.कौ. 792) क्षुभ्नाति । क्षुभ्नीतः । क्षोभिता । क्षुभान ।[णभ [तुभ (धा.पा. 1522)](#) हिंसायाम् (धा.पा. 1521)](#) । नभ्नाति । तुभ्नाति । नभते तोभते इति शपि । नभ्यति तुभ्यतीति श्यनि ।[क्लिशू विबाधने (धा.पा. 1523)](#) । शादिति श्चुत्वनिषेधः । क्लिश्नाति । क्लेशिता । क्लेष्टा । अक्लेशीत् । अक्लिक्षत् ।[अश भोजने (धा.पा. 1524)](#) । अश्नाति । आश ।[उध्रस उञ्छे (धा.पा. 1525)](#) । उकार इत् । ध्रस्नाति । उकारो धात्ववयव इत्येके । उध्रसांचकार ।[इष आभीक्ष्ण्ये (धा.पा. 1526)](#) । पौनः पुन्यं भृशार्थो वा आभीक्ष्ण्यम् । इष्णाति । तीषसह-- (सि.कौ. 2340) इत्यत्र सहिना साहचर्यादकारविकरणस्य तौदादिकस्यैव इषेर्ग्रहणं नतु इष्यतीष्णात्योरित्याहुः । एषिता । वस्तुतस्तु इष्णातेरपि इड्विकल्प उचितः । तथा च वार्तिकम् ॥_इषेस्तकारे श्यन्प्रत्ययात्प्रतिषेध इति_ (वार्तिकम्) ॥[विष विप्रयोगे (धा.पा. 1527)](#) । विष्णाति । वेष्टा ।[प्रुष [प्लुष (धा.पा. 1529)](#) स्नेहनसेवनपूरणेषु (धा.पा. 1528)](#) । प्रुष्णाति । प्लुष्णाति ।[पुष पुष्टौ (धा.पा. 1530)](#) । पोषिता ।[मुष स्तेये (धा.पा. 1531)](#) । मोषिता ।[खच भूतप्रादुर्भावे (धा.पा. 1532)](#) । भूतप्रादुर्भावोऽतिक्रान्तोत्पत्तिः । खच्ञाति । वान्तोऽयमित्येके ॥