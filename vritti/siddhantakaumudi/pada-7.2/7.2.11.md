---
index: 7.2.11
index_padded: 7.2.011

sutra: श्र्युकः किति
vritti: siddhantakaumudi
vrittiindex: 2381
---

श्रिय एकाच उगन्ताच परयोर्गित्कितोरिण्न स्यात् । परमपि स्वरत्यादिविकल्पं बाधित्वा पुरस्तात्प्रतिषेधकाण्डारम्भसामर्थ्यादनेन निषेधे प्राप्ते क्रादिनियमान्नित्यमिट् । सस्वरिव । सस्वरिम् । परत्वात् ऋद्धनो---(सि.कौ. 2366) इति नित्यमिटि । स्वरिष्यति । स्वर्यात् । अस्वरीत् । अस्वरिष्टाम् । अस्वार्षीत् । अस्वर्ष्टाम् ।[स्मृ चिन्तायाम् (धा.पा. 933)](#) ।[ह्वृ संवरणे (धा.पा. 934)](#) ।[सृ गतौ (धा.पा. 935)](#) । क्रादित्वान्नेट् । ससर्थ । ससृव । रिङ् । स्नियात् । असार्षीत् । असार्ष्टाम् ॥