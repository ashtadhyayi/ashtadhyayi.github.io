---
index: 7.2.57
index_padded: 7.2.057

sutra: सेऽसिचि कृतचृतच्छृदतृदनृतः
vritti: siddhantakaumudi
vrittiindex: 2506
---

एभ्यः परस्य सिज्भिन्नस्य सादेरार्धधातुकस्येड्वा स्यात् । नर्तिष्यति । नर्त्स्यति । नृत्येत् । नृत्यात् । अनर्तीत् ।[त्रसी उद्वेगे (धा.पा. 1117)](#) । वा भ्राश--(सि.कौ. 2321) इति श्यन्वा । त्रस्यति । त्रसति । त्रेसतुः । तत्रसतुः ।[कुथ पूतीभावे (धा.पा. 1118)](#) । पूतीभावो दौर्गन्ध्यम् ।[पुथ हिंसायाम् (धा.पा. 1119)](#) ।[गुध परिवेष्टने (धा.पा. 1120)](#) ।[क्षिप प्रेरणे (धा.पा. 1121)](#) । क्षिप्यति । क्षेप्ता ।[पुष्प विकसने (धा.पा. 1122)](#) । पुष्प्यति । पुपुष्प ।[तिम [ष्टिम (धा.पा. 1124)](#) [ष्टीम (धा.पा. 1125)](#) आर्द्रीभावे (धा.पा. 1123)](#) । तिम्यति । स्तिम्यति । स्तीम्यति ।[व्रीड चोदने लज्जायां च (धा.पा. 1126)](#) । व्रीड्यति ।[इष गतौ (धा.पा. 1127)](#) । इष्यति ।[षह [षुह (धा.पा. 1129)](#) चक्यर्थे (धा.पा. 1128)](#) । चक्यर्थस्तृप्तिः । सह्यति । सुह्यति ।[जॄष् [झॄष् (धा.पा. 1131)](#) वयोहानौ (धा.पा. 1130)](#) । जीर्यति । जजरतुः । जेरतुः । जरिता । जरीता । जीर्येत । जीर्यात् । जॄस्तम्भु---(सि.कौ. 2291) इत्यङ्वा । ऋदृशोङि गुणः (सि.कौ. 2406) । अजरत् । अजारिष्टाम् । झीर्यति । जझरतुः । अझारीत् ।[षूङ् प्राणिप्रसवे (धा.पा. 1132)](#) । सूयते । सुषुवे । स्वरितिसूति---(सि.कौ. 2279) इति विकल्पं बाधित्वा श्र्युकः किति (सि.कौ. 2381) इति निषेधे प्राप्ते । क्रादिनियमान्नित्यमिट् । सुषुविषे । सुषुविवहे । सोता । सविता ।[दूङ् परितापे (धा.पा. 1133)](#) । दूयते ।[दीङ् क्षये (धा.पा. 1134)](#) । दीयते ॥