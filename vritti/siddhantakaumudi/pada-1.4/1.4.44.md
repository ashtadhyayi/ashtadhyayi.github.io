---
index: 1.4.44
index_padded: 1.4.044

sutra: परिक्रयणे सम्प्रदानमन्यतरस्याम्
vritti: siddhantakaumudi
vrittiindex: 580
---

नियतकालं भृत्या स्वीकरणं परिक्रयणं तस्मिन् साधकतमं कारकं संप्रदानसंज्ञं वा स्यात् । शतेन शताय वा परिक्रीतः ॥_तादर्थ्ये चतुर्थी वाच्या_ (वार्तिकम्) ॥ मुक्तये हरिं भजति ॥_क्लृपि सम्पद्यमाने च_ (वार्तिकम्) ॥ भक्तिर्ज्ञानाय कल्पते सम्पद्यते जायत इत्यादि ॥_उत्पातेन ज्ञापिते च_ (वार्तिकम्) ॥ वाताय कपिला विद्युत् ॥ । _हितयोगे च_ (वार्तिकम्) ॥ ब्राह्मणाय हितम् ॥