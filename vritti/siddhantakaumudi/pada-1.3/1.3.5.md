---
index: 1.3.5
index_padded: 1.3.005

sutra: आदिर्ञिटुडवः
vritti: siddhantakaumudi
vrittiindex: 2289
---

उपदेशे धातोराद्या एते इतः स्युः । नन्दति । इदित्वान्नलोपो न । नन्द्यात् ।[चदि आह्लादे (धा.पा. 68)](#) । चचन्द ।[त्रदि चेष्टायाम् (धा.पा. 69)](#) । तत्रन्द ।[कदि [क्रदि (धा.पा. 71)](#) [क्लदि (धा.पा. 72)](#) आह्वाने रोदने च (धा.पा. 70)](#) । चकन्द । चक्रन्द । चक्लन्द ।[क्लिदि परिदेवने (धा.पा. 73)](#) । चिक्लिन्द ।[शुन्ध शुद्धौ (धा.पा. 74)](#) । शुशुन्ध । नलोपः । शुध्यात् ॥	अथ कवर्गीयान्ता अनुदात्तेतो द्विचात्वारिंशत् ॥[शीकृ सेचने  (धा.पा. 75)](#)। तालव्यादिः । दन्त्यादिरित्येके । शीकते । शिशीके ।[लोकृ दर्शने (धा.पा. 76)](#) । लोकते । लुलोके ।[श्लोकृ संघाते (धा.पा. 77)](#) । संघातो ग्रन्थः । स चेह ग्रथ्यमानस्य व्यापारो ग्रथितुर्वा । आद्ये अकर्मको द्वितीये सकर्मकः । श्लोकते ।[द्रेकृ [ध्रेकृ (धा.पा. 79)](#) शब्दोत्साहयोः (धा.पा. 78)](#) । उत्साहो वृद्धिरौद्धत्यं च । दिद्रेके । दिध्रेके ।[रेकृ शङ्कायाम् (धा.पा. 80)](#) । रेकते ।[सेकृ [स्रेकृ (धा.पा. 82)](#) [स्रकि (धा.पा. 83)](#) [श्रकि (धा.पा. 84)](#) [श्लकि (धा.पा. 85)](#) गतौ (धा.पा. 81)](#) । त्रयो दन्त्यादयः । द्वौ तालव्यादी । अषोपदेशत्वान्न षः । सिसेके ।[शकि शङ्कायाम् (धा.पा. 86)](#) । शङ्कते । शशङ्के ।[अकि लक्षणे (धा.पा. 87)](#) । अङ्कते । आनङ्के ।[वकि कौटिल्ये (धा.पा. 88)](#) । वङ्कते ।[मकि मण्डने (धा.पा. 89)](#) । मङ्कते ।[कक लौल्ये लौल्यं गर्वश्चापल्यं च (धा.पा. 90)](#) । ककते । चकके ।[कुक [वृक (धा.पा. 92)](#) आदाने (धा.पा. 91)](#) । कोकते । चुकुके । वर्कते । ववृके ॥ । _ऋदुपधेभ्यो लिटः कित्त्वं गुणात्पूर्वप्रतिषेधेन_ (वार्तिकम्) ॥[चक तृप्तौ प्रतीघाते च (धा.पा. 93)](#) । चकते । चेके ।[ककि [वकि (धा.पा. 95)](#) [श्वकि (धा.पा. 96)](#) [त्रकि (धा.पा. 97)](#) [ढौकृ (धा.पा. 98)](#) [त्रौकृ (धा.पा. 99)](#) [ष्वष्क (धा.पा. 100)](#) [वष्क (धा.पा. 101)](#) [मष्क (धा.पा. 102)](#) [टिकृ (धा.पा. 103)](#) [टीकृ (धा.पा. 104)](#) [तिकृ (धा.पा. 105)](#) [तीकृ (धा.पा. 106)](#) [रघि (धा.पा. 107)](#) [लघि (धा.पा. 108)](#) गत्यर्थाः (धा.पा. 94)](#) । कङ्कते । डुढौके । तुत्रौके ॥ । _सुब्धातुष्ठिवुष्वष्कतीनां सत्वप्रतिषेधो वक्तव्यः_ (वार्तिकम्) ॥ ष्वष्कते । षष्वष्के । अत्र तृतीयो दन्त्यादिरित्येके । लघि भोजननिवृत्तावपि ।[अघि [वघि (धा.पा. 110)](#) [मघि (धा.पा. 111)](#) गत्याक्षेपे (धा.पा. 109)](#) । आक्षेपो निन्दा । गतौ गत्वारम्भे चेत्यन्ये । अङ्घते । आनङ्घे । वङ्घते । मङ्घते । मघि कैतवे च ।[राघृ [लाघृ (धा.पा. 113)](#) [द्राघृ (धा.पा. 114)](#) सामर्थ्ये  (धा.पा. 112)](#)। राघते । लाघते । ध्राघृ इत्यपि केचित् । द्राघृ आयामे च । आयामो दैर्घ्यम् । द्राघते ।[श्लाघृ कत्थने (धा.पा. 115)](#) । श्लाघते ॥	अथ परस्मैपदिनः पञ्चाशत् ॥[फक्क नीचैर्गतौ (धा.पा. 116)](#) । नीचैर्गतिः मन्दगमनमसद्व्यवहारश्च । फक्कति । पफक्क ।[तक हसने  (धा.पा. 117)](#)। तकति ।[तकि कृच्छ्रजीवने (धा.पा. 118)](#) । तङ्कति ।[बुक्क भषणे (धा.पा. 119)](#) । भषणं श्वरवः । बुक्कति ।[कख हसने (धा.पा. 120)](#) । प्रनिकखति ।[ओखृ [राखृ (धा.पा. 122)](#) [लाखृ (धा.पा. 123)](#) [द्राखृ (धा.पा. 124)](#) [ध्राखृ (धा.पा. 125)](#) शोषणालमर्थयोः (धा.पा. 121)](#) । ओखति । ओखांचकार ।[शाखृ [श्लाखृ (धा.पा. 127)](#) व्याप्तौ  (धा.पा. 126)](#)। शाखति ।[उख [उखि (धा.पा. 129)](#) [वख (धा.पा. 130)](#) [वखि (धा.पा. 131)](#) [मख (धा.पा. 132)](#) [मखि (धा.पा. 133)](#) [णख (धा.पा. 134)](#) [णखि (धा.पा. 135)](#) [रख (धा.पा. 136)](#) [रखि (धा.पा. 137)](#) [लख (धा.पा. 138)](#) [लखि (धा.पा. 139)](#) [इख (धा.पा. 140)](#) [इखि (धा.पा. 141)](#) [ईखि (धा.पा. 142)](#) [वल्ग (धा.पा. 143)](#) [रगि (धा.पा. 144)](#) [लगि (धा.पा. 145)](#) [अगि (धा.पा. 146)](#) [वगि (धा.पा. 147)](#) [मगि (धा.पा. 148)](#) [तगि (धा.पा. 149)](#) [त्वगि (धा.पा. 150)](#) [श्रगि (धा.पा. 151)](#) [श्लगि (धा.पा. 152)](#) [इगि (धा.पा. 153)](#) [रिगि (धा.पा. 154)](#) [लिगि (धा.पा. 155)](#) गत्यर्थाः (धा.पा. 128)](#) । द्वितीयान्ताः पञ्चदश । तृतीयान्तास्त्रयोदश । इह खान्तेषु रिख त्रख त्रिखि शिखि इत्यपि चतुरः केचित्पठन्ति ॥