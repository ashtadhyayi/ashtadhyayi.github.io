---
index: 1.3.89
index_padded: 1.3.089

sutra: न पादम्याङ्यमाङ्यसपरिमुहरुचिनृतिवदवसः
vritti: siddhantakaumudi
vrittiindex: 2755
---

एभ्यो ण्यन्तेभ्यः परस्मैपदं न । पिबतिर्निगरणार्थः । इतरे चित्तवत्कर्तृका अकर्मकाः । नृतिश्चलनार्थोऽपि । तेन सूत्रद्वयेन प्राप्तिः । पाययते । दमयते । आयामयते । आयासयते । परिमोहयते । रोचयते । नर्तयते । वादयते । वासयते ॥ । _धेट उपसंख्यानम्_ (वार्तिकम्) ॥ धापयेते शिशुमेकं समीची । अकर्त्रभिप्राये शेषात् (सि.कौ. 2159) इति परस्मैपदं स्यादेव । वत्सान्पाययति पयः । दमयन्ती कमनीयतामदम् । भिक्षां वासयति । वा क्यषः (सि.कौ. 2669) । लोहितायति । लोहितायते । द्युद्भ्यो लुङि (सि.कौ. 2345) अद्युतत् । अद्योतिष्ट । वृद्भ्यः स्यसनोः (सि.कौ. 2347) । वर्त्सयति । वर्तिष्यते । विवृत्सति । विवर्तिषते । लुटि च क्लृपः (सि.कौ. 2341) कल्प्ता । कल्प्तासि । कल्पितासे । कल्प्तासे । कल्प्स्यति । कल्पिष्यते । कल्प्स्यते । चिक्लृप्सति । चिकल्पिषते । चिक्लृप्सते ॥ समाप्ता पदव्यवस्था ॥। इति तिङन्तपरस्मैपदप्रकरणम्‌ ।