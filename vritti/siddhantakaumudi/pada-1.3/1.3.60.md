---
index: 1.3.60
index_padded: 1.3.060

sutra: शदेः शितः
vritti: siddhantakaumudi
vrittiindex: 2362
---

शिद्भाविनोऽस्मादात्मनेपदं स्यात् । शीयते । शशाद । शेदतुः । शेदिथ । शशत्थ । शत्ता । अशदत् ।[क्रुश आह्वाने रोदने च (धा.पा. 856)](#) । क्रोशति । क्रोष्टा । च्लेः क्सः । अक्रुक्षत् ।[कुच संपर्चनकौटिल्यप्रतिष्टम्भविलेखनेषु (धा.पा. 857)](#) । कोचति । चुकोच ।[बुध अवगमने (धा.पा. 858)](#) । बोधति । बोधिता । बोधिष्यति ।[रुह बीजजन्मनि प्रादुर्भावे च (धा.पा. 859)](#) । रोहति । रुरोह । रुरोहिथ । रोढा । रोक्ष्यति । अरुक्षत् ।[कस गतौ (धा.पा. 860)](#) । अकासीत् । अकसीत् ॥ 7 ॥ वृत् । ग्वलादिगणः समाप्तः ॥	अथ गूहत्यन्ताः स्वरितेतः ।[हिक्क अव्यक्ते शब्दे (धा.पा. 861)](#) । हिक्कति । हिक्कते ।[अञ्चु गतौ याचने च (धा.पा. 862)](#) । अञ्चिति । अञ्चते । अचु इत्येके । अचि इत्यपरे ।[टुयाचृ याचनायाम् (धा.पा. 863)](#) । याचति । याचते ।[रेटृ परिभाषणे (धा.पा. 864)](#) । रेटति । रेटते ।[चते [चदे (धा.पा. 866)](#) याचने (धा.पा. 865)](#) । चचात । चेते । अञ्चातीत् । चचाद । चेदे । अचदीत् ।[प्रोथृ पर्याप्तौ  (धा.पा. 867)](#)। पुप्रोथ । पुप्रोथे ।[मिदृ [मेदृ (धा.पा. 869)](#) मेधाहिंसनयोः  (धा.पा. 868)](#)। मिमेद । मिमिदे । मिमेदे । थान्ताविमाविति स्वामी । मिमेथ । धान्ताविति न्यासः ।[मेधृ सङ्गमे च (धा.पा. 870)](#) । मेधति । मिमेध ।[णिदृ [णेदृ (धा.पा. 872)](#) कुत्सासन्निकर्षयोः (धा.पा. 871)](#) । निनेद । निनिदतुः । निनिद । निनेदे ।[शृधु [मृधु (धा.पा. 874)](#) उन्दने (धा.पा. 873)](#) । उन्दनं क्लेदनम् । शर्धति । शर्धते । शर्धिता । मर्धति । मर्धते ।[बुधिर् बोधने (धा.पा. 875)](#) । बोधति । बोधेते । इरित्वादाङ्वा । अबुधत् । अबोधीत् । अबोधिष्ट । दीपजन-(सि.कौ. 2328) इति चिण् तु न भवति । पूर्वोत्तरसाहचर्येण दैवादिकस्यैव तत्र ग्रहणात् ।[उबुन्दिर् निशामने (धा.पा. 876)](#) । निशामनं ज्ञानम् । बुबुन्दे । अबुदत् । अबुन्दीत् ।[वेणृ गतिज्ञानचिन्तानिशामनवादित्रग्रहणेषु (धा.पा. 877)](#) । वेणति । वेणते । नान्तोप्ययम् ।[खनु अवदारणे (धा.पा. 878)](#) । खनति । खनते ॥