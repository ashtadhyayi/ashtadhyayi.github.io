---
index: 6.1.15
index_padded: 6.1.015

sutra: वचिस्वपियजादीनां किति
vritti: siddhantakaumudi
vrittiindex: 2409
---

वचिस्वप्योर्यजादीनां च संप्रसारणं स्यात्किति । पुनः प्रसङ्गविज्ञानाद्द्वित्वम् । ईजतुः । ईजुः । इयजिथ । इयष्ठ । ईजे । यष्टा । यक्ष्यति । इज्यात् । यक्षीष्ट । अयाक्षीत् । अयष्ट ।[डुवप् बीजसन्ताने (धा.पा. 1003)](#) । बीजसन्तानं क्षेत्रे विकिरणं गर्भाधानं च । अयं छेदनेऽपि । केशान्वपति । उवाप । ऊपे । वप्ता । उप्यात् । वप्सीष्ट । प्रण्यवाप्सीत् । अवप्त ।[वह प्राणणे (धा.पा. 1004)](#) । उवाह उवहिथ । सहिवहोरोदवर्णस्य (सि.कौ. 2357) उवोढ । ऊहे । वोढा । वक्ष्यति । अवाक्षात् । अवोढाम् । अवाक्षुः । अवोढ । अवक्षाताम् । अवक्षत । अवोढाः । अवोढ्वम् ।[वस निवासे (धा.पा. 1005)](#) । परस्मैपदी । वसति । उवास ॥