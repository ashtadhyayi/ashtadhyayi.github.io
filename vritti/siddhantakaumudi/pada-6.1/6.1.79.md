---
index: 6.1.79
index_padded: 6.1.079

sutra: वान्तो यि प्रत्यये
vritti: siddhantakaumudi
vrittiindex: 63
---

यकारादौ प्रत्यये परे ओदौतोरव् आव् एतौ स्तः । गोर्विकारो गव्यम् । गोपयसोर्यत् (सि.कौ. 1538) इति यत् । नावा तार्यं नाव्यम् । नौवयोधर्मं (सि.कौ. 1643) इत्यादिना यत् ॥_गोर्यूतौ छन्दस्युपसङ्ख्यानम्_ (वार्तिकम्) ॥ ।अध्वपरिमाणे च (वार्तिकम्) (सि.कौ. 3544) ॥ गव्यूतिः । ऊतियूति (सि.कौ. 3274) इत्यादिना यूतिशब्दो निपातितः । वान्तः इत्यत्र वकाराद्गोर्यूतावित्यत्र छकाराद्वा पूर्वभागे लोपो व्योर्वली (सि.कौ. 873)ति लोपेन वकारः प्रश्लिष्यते । तेन श्रूयमाणवकारान्त आदेशः स्यात् । वकारो न लुप्यत इति यावत् ॥