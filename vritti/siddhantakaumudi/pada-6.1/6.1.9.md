---
index: 6.1.9
index_padded: 6.1.009

sutra: सन्यङोः
vritti: siddhantakaumudi
vrittiindex: 2395
---

सन्नन्तस्य यङन्तस्य च प्रथमस्यैकाचो द्वे स्तोऽजादेस्तु द्वितीयस्य । अभ्यासकार्यम् । गुपिप्रभृतयः किद्भिन्ना निन्दाद्यर्थका एवानुदात्तेतोदानशानौ च स्वरितेतौ । एते नित्यं सन्नन्ताः । अर्थान्तरे त्वननुबन्धकाश्चुरादयः । अनुबन्धस्य केवलेऽचरितार्थत्वात्सन्नन्तात्तङ् । धातोरित्यविहितत्वात्सनोऽत्र नार्धधातुकत्वम् । तेनेङ्गुणौ न । जुगुप्सते । जुगुप्सांचक्रे । तितिक्षते । मीमांसते । भष्भावः । चर्त्वम् । बाभत्सते ।[रभ राभस्ये (धा.पा. 974)](#) । आरभते । आरेभे । रब्धा । रप्स्यते ।[डुलभष् प्राप्तौ (धा.पा. 975)](#) । लभते ।[स्वञ्ज परिष्वङ्गे (धा.पा. 976)](#) ।