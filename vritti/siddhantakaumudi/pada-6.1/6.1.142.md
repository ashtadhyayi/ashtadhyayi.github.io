---
index: 6.1.142
sutra: अपाच्चतुष्पाच्छकुनिष्वालेखने
vritti: siddhantakaumudi
vrittiindex: 2688
---

अपात्किरतेः सुट् स्यात् ॥ । _सुडपि हर्षादिष्वेव वक्तव्यः_ (वार्तिकम्) ॥ अपस्किरते वृषो हृष्टः । कुक्कुटो भक्षार्थी । श्वा आश्रयर्थी च । हर्षादिषु इति किम् । अपकिरति कुसुमम् । इह तङ्सुटौ न । हर्षादिमात्रविवक्षायां यद्यपि तङ् प्राप्तस्तथापि सुडभावे नेष्यते इत्याहुः । गजोऽपकिरति ॥ । _आङि नुप्रच्छ्योः_ (वार्तिकम्) ॥ आनुते । आपृच्छते ॥ । _शप उपालम्भे_ (वार्तिकम्) ॥ आक्रोशार्थात्स्वरितेतोऽकर्तृगेऽपि फले शपथरूपेऽर्थे आत्मनेपदं वक्तव्यमित्यर्थः । कृष्णाय शपते ॥