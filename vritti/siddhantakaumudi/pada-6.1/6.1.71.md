---
index: 6.1.71
index_padded: 6.1.071

sutra: ह्रस्वस्य पिति कृति तुक्
vritti: siddhantakaumudi
vrittiindex: 2858
---

इत्यः । स्तुत्यः । शास इदङ्हलोः (सि.कौ. 2486) । शिष्यः । वृ इति वृञो ग्रहणं न वृङः । वृत्यः । वृङस्तु वार्या ऋत्विजः । आदृत्यः । जुष्यः । पुनः क्यबुक्तिः परस्यापि ण्यतो बाधनार्था । अवश्यस्तुत्यः ॥ । _शंसिदुहिगुहिभ्यो वेति काशिका_ (वार्तिकम्) ॥ शस्यम् । शंस्यम् । दुह्यम् । दोह्यम् । गुह्यम् । गोह्यम् । प्रशस्यस्य श्रः (सि.कौ. 2009) ईडवन्दवृशंसदुहां ण्यतः (सि.कौ. 3702)इति सूत्रद्वयबलाच्छंसेः सिद्धम् । इतरयोस्तु मूलं मृग्यम् ॥ । आङ्पूर्वादञ्जेः संज्ञायामुपसंख्यानम् ॥ अञ्जू व्यक्तिम्रक्षणादिषु । बाहुलकात्करणे क्यप् । अनिदिताम्-- (सि.कौ. 415) इति नलोपः । आज्यम् ॥