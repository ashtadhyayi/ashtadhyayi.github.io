---
index: 1.2.49
index_padded: 1.2.049

sutra: लुक् तद्धितलुकि
vritti: siddhantakaumudi
vrittiindex: 1408
---

तद्धितलुकिसत्युपसर्जनस्त्रीप्रत्ययस्य लुक् स्यात् । श्रविष्ठासु जातः श्रविष्ठः । फल्गुन इत्यादि ॥_चित्रारेवतीरोहिणीभ्यः स्त्रियामुसंख्यानम्_ (वार्तिकम्) ॥ चित्रायां जाता चित्रा । रेवती । रोहिणी । आभ्यां लुक्तद्धितलुकि (सि.कौ. 1408) इति लुकि कृते पिप्पल्यादेराकृतिगणत्वात्पुनर्ङीष् ॥ । _फल्गुन्यषाढाभ्यां टानौ वक्तव्यौ_ (वार्तिकम्) ॥ स्त्रियामित्येव । फल्गुनी । अषाढा ॥ । _श्रविष्ठाषाढाभ्यां छण्वक्तव्यः_ (वार्तिकम्) ॥ अस्त्रियामपि । श्राविष्ठीयः । आषाढीयः ॥