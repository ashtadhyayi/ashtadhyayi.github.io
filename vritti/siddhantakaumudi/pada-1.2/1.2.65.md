---
index: 1.2.65
index_padded: 1.2.065

sutra: वृद्धो यूना तल्लक्षणश्चेदेव विशेषः
vritti: siddhantakaumudi
vrittiindex: 931
---

॥ अथ एकशेषप्रकरणम्‌ ॥

 यूना सहोक्तौ गोत्रं शिष्यते गोत्रयुवप्रत्यमात्रकृतं चेत्तयोः कृत्स्नं वैरूप्यं स्यात् । गार्ग्यश्च गार्ग्यायणश्च गार्ग्यौ । वृद्धः किम् । गर्गगार्ग्यायणौ । यूना किम् । गर्गगार्ग्यौ । तल्लक्षणः किम् । भागवित्तिभागवित्तिकौ । कृत्स्नं किम् । गार्गवात्स्यायनौ ॥