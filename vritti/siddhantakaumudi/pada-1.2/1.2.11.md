---
index: 1.2.11
index_padded: 1.2.011

sutra: लिङ्सिचावात्मनेपदेषु
vritti: siddhantakaumudi
vrittiindex: 2300
---

इक्समीपाद्धलः परौ झलादी लिङ् आत्मनेपदपरः सिच्चेत्येतौ कितौ स्तः । कित्त्वान्न गुणः । तिप्सीष्ट । तिप्सीयास्ताम् । तिप्सीरन् । लुङि । झलौ झलि-(सि.कौ. 2281) इति सलोपः । अतिप्त । अतिप्साताम् । अतिप्सत । तेपते । तितेपे । तिष्टिपे । तिष्टिपाते । तिष्टिपिरे । तिष्टिपे । तिष्टेपाते । तिष्टेपिरे ॥ तेपृ कम्पने च ।[ग्लेपृ दैन्ये (धा.पा. 366)](#) । ग्लेपते ।[टुवेपृ कम्पने (धा.पा. 367)](#) । वेपते ।[केपृ [गेपृ (धा.पा. 369)](#) [ग्लेपृ (धा.पा. 370)](#) च (धा.पा. 368)](#) । चात्कम्पने गतौ च । सूत्रविभागादिति स्वामी । मैत्रेयस्तु चकारमन्तरेण पठित्वा कम्पने इत्यपेक्षत इत्याह । ग्लेपेरर्थभेदात्पुनः पाठः ।[मेपृ [रेपृ (धा.पा. 372)](#) [लेपृ (धा.पा. 373)](#) गतौ (धा.पा. 371)](#) ।[त्रपूष् लज्जायाम् (धा.पा. 374)](#) । त्रपते ॥