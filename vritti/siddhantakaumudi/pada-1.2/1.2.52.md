---
index: 1.2.52
index_padded: 1.2.052

sutra: विशेषणानां चाजातेः
vritti: siddhantakaumudi
vrittiindex: 1300
---

लुबर्थस्य विशेषणानामपि तद्वल्लिङ्गवचने स्तो जातिं वर्जयित्वा । पञ्चाला रमणीयाः गोदौ रमणीयौ । अजातेः किम् । पञ्चाला जनपदः । गोदौ ग्रामः ॥ । _हरीतक्यादिषु व्यक्तिः_ (वार्तिकम्) ॥ हरीतक्याः फलानि हरीतक्यः ॥_खलतिकादिषु वचनम्_ (वार्तिकम्) ॥ खलतिकस्य पर्वतस्यादूरभवानि खलतिकं वनानि ॥ । _मनुष्यलुपि प्रतिषेधः_ (वार्तिकम्) ॥ मनुष्यलक्षणे लुबर्थे विशेषणानां न, लुबन्तस्य तु भवतीत्यर्थः । चञ्चा अभिरूपः ॥