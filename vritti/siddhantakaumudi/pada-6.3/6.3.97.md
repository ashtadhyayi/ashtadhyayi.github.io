---
index: 6.3.97
index_padded: 6.3.097

sutra: द्व्यन्तरुपसर्गेभ्योऽप ईत्‌
vritti: siddhantakaumudi
vrittiindex: 941
---

अप इति कृतसमासान्तस्यानुकरणम् । षष्ठ्यर्थे प्रथमा । एभ्योऽपस्य ईत्स्यात् । द्विर्गता आपो यस्मिन्निति द्वीपम् । अन्तरीपम् । प्रतीपम् । समीपम् । समापो देवयजनमिति तु समा आपो यस्मिन्निति बोध्यम् । कृतसमासान्तग्रहणान्नेह । स्वप् । स्वपी ॥ । _अवर्णान्ताद्वा_ (वार्तिकम्) ॥ प्रेपम् । परेपरम् । प्रापम् । परापम् ॥