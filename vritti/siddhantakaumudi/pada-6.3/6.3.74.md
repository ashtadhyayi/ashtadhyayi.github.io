---
index: 6.3.74
index_padded: 6.3.074

sutra: तस्मान्नुडचि
vritti: siddhantakaumudi
vrittiindex: 758
---

लुप्तनकारन्नञ उत्तरपदस्याजादेर्नुडागमः स्यात् । अनश्वः । अर्थाभावे अव्ययीभावेन सहायं विकल्पते । रक्षोहागमलघ्वसंदेहाः प्रयोजनम् इति, । _अद्रुतायामसंहितम् इति च भाष्यवार्तिकप्रयोगात्_ (वार्तिकम्) ॥ तेनानुपलब्धिरविवादोऽविघ्नमित्यादि सिद्धम् ॥ । _नञो नलोपस्तिङि क्षेपे_ (वार्तिकम्) ॥ अपचसि त्वं जाल्म ॥ नैकधेत्यादौ तु न शब्देन सह सूपा (सि.कौ. 649) इति समासः ॥