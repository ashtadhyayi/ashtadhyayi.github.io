---
index: 6.3.76
index_padded: 6.3.076

sutra: एकादिश्चैकस्य चादुक्
vritti: siddhantakaumudi
vrittiindex: 811
---

एकादिर्नञ्प्रकृत्या स्यादेकस्य च अदुगागमश्च । नञो विंशत्या सह समासे कृते एकशब्देन सह तृतीयेति योगविभागात्समासः । अनुनासिकविकल्पः । एकेन नविंशतिः एकान्नविंशतिः । एकाद्नविंशतिः । एकोनविंशतिरित्यर्थः ॥ । _षष उत्त्वं दतृदशधासूत्तरपदादेः ष्टुत्वं च धासु वेति वाच्यम्_ (वार्तिकम्) ॥ षोडन् । षोडश । षोढा । षड्धा ॥