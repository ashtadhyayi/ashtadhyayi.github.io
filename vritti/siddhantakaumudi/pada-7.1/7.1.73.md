---
index: 7.1.73
index_padded: 7.1.073

sutra: इकोऽचि विभक्तौ
vritti: siddhantakaumudi
vrittiindex: 320
---

इगन्तस्य क्लीबस्य नुमागमः स्यादचि विभक्तौ । वारिणी । वारीणि । न लुमता (सि.कौ. 263) इति निषेधस्याऽनित्यत्वात्पक्षे संबुद्धिनिमित्तो गुणः । हे वारे! । हे वारि । आङो ना (सि.कौ. 244) ॥ वारिणा । घेर्ङिति (सि.कौ. 245) इति गुणे प्राप्ते ॥ । _वृद्ध्यौत्त्वतृज्वद्भावगुणेभ्यो नुम्पूर्वविप्रतिषेधेन_ (वार्तिकम्) ॥ वारिणे । वारिणः । वारिणोः । नुमचिरेति नुट् । नामी (सि.कौ. 209) इति दीर्घः । वारीणाम् । वारिणि । वारिणोः । हलादौ हरिवत् ॥