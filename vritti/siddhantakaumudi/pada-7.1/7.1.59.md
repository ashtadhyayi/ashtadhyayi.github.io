---
index: 7.1.59
index_padded: 7.1.059

sutra: शे मुचादीनाम्
vritti: siddhantakaumudi
vrittiindex: 2542
---

नुम् स्यात् । मुञ्चति । मुञ्चते । मोक्ता । मुच्यात् । मुक्षीष्ट । अमुचत् । अमुक्त । अमुक्षाताम् ।[लुपॢ छेदने (धा.पा. 1432)](#) । लुम्पति । लुम्पते । अलुपत् । अलुप्त ।[विद्लृ लाभे (धा.पा. 1433)](#) । विन्दति । विन्दते । विवेद । विविदे । व्याघ्रभूत्यादिमते सेट्कोऽयम् । वेदिता । भाष्यादिमतेऽनिट्कः । वेत्ता । परिवेत्ता । परिर्वर्जने । ज्येष्ठं परित्यज्य दारानग्नींश्च लब्धवानित्यर्थः । तृन्तृचौ ।[लिप उपदेहे (धा.पा. 1434)](#) । उपदेहो वृद्धिः । लिम्पति । लिम्पते । लेप्ता । लिपिसिचि---(सि.कौ. 2418) इत्यङ् । तङि तु वा । अलिपत् । अलिपत । अलिप्त ।[षिच क्षरणे (धा.पा. 1435)](#) । सिञ्चति । सिञ्चते । असिचत् । असिचत । असिक्त । अभिषिञ्चति । अभ्यषिञ्चत् । अभिषिषेच ॥	अथ त्रयः परस्मैपदिनः ॥[कृती छेदने (धा.पा. 1436)](#) । कृन्तति । चकर्त । कर्तिता । कर्तिष्यति । कर्त्स्यति । अकर्तीत् ।[खिद परिघाते (धा.पा. 1437)](#) । खिन्दति । चिखेद । खेत्ता । अयं दैन्ये दिवादौ रुधादौ च ।[पिश अवयवे (धा.पा. 1438)](#) । पिंशति । पेशति । अयं दीपनायामपि । त्वष्टा रूपाणि पिंशतु । वृत् । मुचादयो वृत्ताः तुदादयश्च ॥ । इति तिङन्ततुदादिप्रकरणम्‌ ।