---
index: 7.1.101
sutra: उपधायाश्च
vritti: siddhantakaumudi
vrittiindex: 2571
---

धातोरुपधाभूतस्य ऋत इत्स्यात् । रपरत्वम् । उपधायां च (सि.कौ. 2265) इति दीर्घः । कीर्तयति । उर्ऋत् (सि.कौ. 2567) । अचीकृतत् । अचिकार्तत् ।[वर्ध छेदनपूरणयोः (धा.पा. 1655)](#) ।[कुबि आच्छादने (धा.पा. 1656)](#) । कुम्बयति । कुम्बति । कुभि इत्येके ।[लुबि [तुबि (धा.पा. 1658)](#) अदर्शने (धा.पा. 1657)](#) । अर्दन इत्येके ।[ह्लप व्यक्तायां वाचि (धा.पा. 1659)](#) । क्लप इत्येके ।[चुटि छेदने (धा.पा. 1660)](#) ।[इल प्रेरणे (धा.पा. 1661)](#) । एलयति । ऐलिलत् ।[म्रक्ष म्लेच्छने (धा.पा. 1662)](#) ।[म्लेच्छ अव्यक्तायां वाचि (धा.पा. 1663)](#) ।[ब्रूस [बर्ह (धा.पा. 1665)](#) हिंसायाम् (धा.पा. 1664)](#) । केचिदिह गर्ज गर्द शब्दे । गर्द अबिकाङ्क्षायामिति पठन्ति ।[गुर्द पूर्वनिकेतने (धा.पा. 1666)](#) ।[जसि रक्षणे (धा.पा. 1667)](#) । मोक्षण इति केचित् । जंसयति । जंसति ।[ईड स्तुतौ (धा.पा. 1668)](#) ।[जसु हिंसायाम् (धा.पा. 1669)](#) ।[पिडि संघाते (धा.पा. 1670)](#) ।[रुष रोषे (धा.पा. 1671)](#) । रुठ इत्येके ।[डिप क्षेपे (धा.पा. 1672)](#) ।[ष्टुप समुच्छ्राये (धा.पा. 1673)](#) ॥ 	आ कुस्मादात्मनेपदिनः । कुस्मनाम्नो वेति वक्ष्यते तमभिव्याप्येत्यर्थः । अकर्तृगामिफलार्थमिदम् ।[चित संचेतने (धा.पा. 1674)](#) । चेतयते । अचीचितत ।[दशि दंशने (धा.पा. 1675)](#) । दंशयते । अददंशत । इदित्त्वाण्णिजभावे । दंशति । आकुस्मीयमात्मनेपदं णिच्सन्नियोगेनैवेति व्याख्यातारः । नलोपे सञ्जिसाहचर्याद् भ्वादेरेव ग्रहणम् ।[दसि दर्शनदंशनयोः (धा.पा. 1676)](#) । दंसयते । दंसति । दसेत्यप्येके ।[डप [डिप (धा.पा. 1678)](#) संघाते (धा.पा. 1677)](#) ।[तत्रि कुटुम्बधारणे (धा.पा. 1679)](#) । तन्त्रयते । चान्द्रास्तु धातुद्वयमिति कृत्वा कुटुम्बयते इत्युदाहरन्ति ।[मत्रि गुप्तपरिभाषणे (धा.पा. 1680)](#) ।[स्पश ग्रहणसंश्लेषणयोः (धा.पा. 1681)](#) ।[तर्ज [भर्त्स (धा.पा. 1683)](#) तर्जने (धा.पा. 1682)](#) ।[बस्त [गन्ध (धा.पा. 1685)](#) अर्दने (धा.पा. 1684)](#) । बस्तयते । गन्धयते ।[विष्क हिंसायाम् (धा.पा. 1686)](#) । हिष्केत्येके ।[निष्क परिमाणे (धा.पा. 1687)](#) ।[लल ईप्सायाम् (धा.पा. 1688)](#) ।[कूण सङ्कोचे (धा.पा. 1689)](#) ।[तूण पूरणे (धा.पा. 1690)](#) ।[भ्रूण आशाविशङ्कयोः (धा.पा. 1691)](#) ।[शठ श्लाघायाम् (धा.पा. 1692)](#) ।[यक्ष पूजायाम् (धा.पा. 1693)](#) ।[स्यम वितर्के (धा.पा. 1694)](#) ।[गूर उद्यमने (धा.पा. 1695)](#) ।[शम [लक्ष (धा.पा. 1697)](#) आलोचने (धा.पा. 1696)](#) । नान्ये मित इति मित्त्वनिषेधः । शामयते ।[कुत्स अवक्षेपणे (धा.पा. 1698)](#) ।[त्रुट छेदने (धा.पा. 1699)](#) । कुट इत्येके ।[गल स्नवणे (धा.पा. 1700)](#) ।[भल आभण्डने (धा.पा. 1701)](#) ।[कूट आप्रदाने (धा.पा. 1702)](#) । अवसादने इत्येके ।[कुट्ट प्रतापे (धा.पा. 1703)](#) ।[वञ्चु प्रलम्भने (धा.पा. 1704)](#) ।[वृष शक्तिबन्धने (धा.पा. 1705)](#) । शक्तिबन्धनं प्रजननसामर्थ्यं शक्तिबन्धश्च । वर्षयते ।[मद तृप्तियोगे (धा.पा. 1706)](#) । मादयते ।[दिवु परिकूजने (धा.पा. 1707)](#) ।[गृ विज्ञाने (धा.पा. 1708)](#) । गारयते ।[विद चेतनाख्याननिवासेषु  (धा.पा. 1709)](#)। वेदयते । विन्दति प्राप्तौ श्यन्लुक्श्नम्शेष्विदं क्रमात् ।[मान स्तम्भे (धा.पा. 1710)](#) । मानयते ।[यु जुगुप्सायाम् (धा.पा. 1711)](#) । यावयते । (गणसूत्रम् -)[कुस्म नाम्नोवा (धा.पा. 1712)](#) । कुस्मेति धातुः कुत्सितस्मयने वर्तते । कुस्मयते । अचुकुस्मत । अथवा कुस्मेति प्रातिपदिकं ततो धात्वर्थो णिच् । इत्याकुस्मीयाः ॥	[चर्च अध्ययने (धा.पा. 1713)](#) ।[बुक्क भषणे (धा.पा. 1714)](#) ।[शब्द उपसर्गादाविष्कारे च (धा.पा. 1715)](#) । चाद्भषणे । प्रतिशब्दयति । प्रतिश्रुतमाविष्करोतीत्यर्थः । अनुपसर्गाच्च । आविष्कारे इत्येव । शब्दयति ।[कण निमीलने (धा.पा. 1716)](#) । काणयति । णौ चङ्युपाधाया ह्रस्वः (सि.कौ. 1324) ॥_काण्यादीनां वेति विकल्प्यते_ (वार्तिकम्) ॥ अचीकणत् । अचकाणत् ।[जभि नाशने (धा.पा. 1717)](#) । जम्भयति । जम्भति ।[षूद क्षरणे (धा.पा. 1718)](#) । सूदयति । असूषुदत् ।[जसु ताडने (धा.पा. 1719)](#) । जासयति । जसति ।[पश बन्धने (धा.पा. 1720)](#) । पासयति ।[अम रोगे (धा.पा. 1721)](#) । आमयति । नान्ये मित इति निषेधः । अम गत्यादौ शपि गतः । तस्माद्धेतुमण्णौ न कम्यमिचमामिति निषेधः । आमयति ।[चट [स्फुट (धा.पा. 1723)](#) भेदने (धा.पा. 1722)](#) । विकासे शशपोः स्फुटति स्फोटते इत्युक्तम् ।[घट सङ्घाते (धा.पा. 1724)](#) । घाटयति हन्त्यर्थाश्च (गणसूत्रम् -) नवगण्यामुक्ता अपि हन्त्यर्थाः स्वार्थे णिचं लभन्ते इत्यर्थः ।[दिवु मर्दने (धा.पा. 1725)](#) । उदित्त्वादेवतीत्यपि ।[अर्ज प्रतियत्ने (धा.पा. 1726)](#) । अयमर्थान्तरेऽपि । द्रव्यमर्जयति ।[घुषिर् विशब्दने (धा.पा. 1727)](#) । घोषयति । घुषिरवि शब्दने (सि.कौ. 3063) इति सूत्रेऽविशब्देन इति निषेधाल्लिङ्गादनित्योऽस्य णिच् । घोषति । इरित्वादङ्वा । अघुषत् । अघोषीत् । ण्यन्तस्य तु अजूघुषत् ।[आङः क्रन्द सातत्ये (धा.पा. 1728)](#) । भौवादिकः क्रन्दधातुराह्वानाद्यर्थे उक्तः स एवाङ्पूर्वो णिचं लभते । सातत्ये । आक्रन्दयति । अन्ये तु आङ्पूर्वो घुषिः क्रन्दसातत्ये इत्याहुः । आघोषयति ।[लस शिल्पयोगे (धा.पा. 1729)](#) ।[तसि [भूष (धा.पा. 1731)](#) अलंकरणे (धा.पा. 1730)](#) । अवतंसयति । अवतंसति । भूषयति ।[अर्ह पूजायाम् (धा.पा. 1732)](#) ।[ज्ञा नियोगे (धा.पा. 1733)](#) । आज्ञापयति ।[भज विश्राणने (धा.पा. 1734)](#) ।[शृधु प्रहसने (धा.पा. 1735)](#) । अशशर्धत् । अशीशृधत् ।[यत निकारोपस्कारयोः (धा.पा. 1736)](#) ।[रक [लग (धा.पा. 1738)](#) आस्वादने (धा.पा. 1737)](#) । रघ इत्येके । रग इत्यन्ये ।[अञ्चु निशेषणे (धा.पा. 1739)](#) । अञ्चयति । उदित्त्वमिड्विकल्पार्थम् । अत एव विभाषितो णिच् । अञ्चति । एवं शृधुजसुप्रभृतीनामपि बोध्यम् ।[लिगि चित्रीकरणे (धा.पा. 1740)](#) । लिङ्गयति । लिङ्गति ।[मुद संसर्गे (धा.पा. 1741)](#) । मोदयति सक्तून् घृतेन ।[त्रस धारणे (धा.पा. 1742)](#) । ग्रहण इत्येके । वारण इत्यन्ये ।[उध्रस उञ्छे (धा.पा. 1743)](#) । उकारो धात्ववयव इत्येके । नेत्यन्ये । ध्रासयति । ध्रसति । उध्रासयति ।[मुच प्रमोचने मोदने च (धा.पा. 1744)](#) ।[वस स्नेहच्छेदापहरणेषु  (धा.पा. 1745)](#)।[चर संशये (धा.पा. 1746)](#) ।[च्यु सहने (धा.पा. 1747)](#) । हसने चेत्येके । च्यावयति । च्युसेत्येके । च्योसयति ।[भुवो ऽवकल्कने (धा.पा. 1748)](#) । अवकल्कनं मिश्रीकरणमित्येके । चिन्तनमित्यन्ये । भावयति ।[कृपेश्च (अवकल्कने)  (धा.पा. 1749)](#)। कल्पयति ॥	(गणसूत्रम् -) आ स्वदः स्वकर्मकात् ॥ स्वदिमभिव्याप्य संभवत्कर्मभ्य एव णिच् ।[ग्रस ग्रहणे (धा.पा. 1750)](#) । ग्रासयति फलम् ।[पुष धारणे (धा.पा. 1751)](#) । पोषयत्याभरणम् ।[दल विदारणे (धा.पा. 1752)](#) । दालयति ।[पट [पुट (धा.पा. 1754)](#) [लुट (धा.पा. 1755)](#) [तुजि (धा.पा. 1756)](#) [मिजि (धा.पा. 1757)](#) [पिजि (धा.पा. 1758)](#) [लुजि (धा.पा. 1759)](#) [भजि (धा.पा. 1760)](#) [लघि (धा.पा. 1761)](#) [त्रसि (धा.पा. 1762)](#) [पिसि (धा.पा. 1763)](#) [कुसि (धा.पा. 1764)](#) [दशि (धा.पा. 1765)](#) [कुशि (धा.पा. 1766)](#) [घट (धा.पा. 1767)](#) [घटि (धा.पा. 1768)](#) [बृहि (धा.पा. 1769)](#) [बर्ह (धा.पा. 1770)](#) [वल्ह (धा.पा. 1771)](#) [गुप (धा.पा. 1772)](#) [धूप (धा.पा. 1773)](#) [विच्छ (धा.पा. 1774)](#) [चीव (धा.पा. 1775)](#) [पुथ (धा.पा. 1776)](#) [लोकृ (धा.पा. 1777)](#) [लोचृ (धा.पा. 1778)](#) [णद (धा.पा. 1779)](#) [कुप (धा.पा. 1780)](#) [तर्क (धा.पा. 1781)](#) [वृतु (धा.पा. 1782)](#) [वृधु (धा.पा. 1783)](#) भाषार्थाः (धा.पा. 1753)](#) । पाटयति । पोटयति । लोटयति । तुञ्जयति । पिञ्जति । एवं परेषाम् । घटयति । घण्टयति ।