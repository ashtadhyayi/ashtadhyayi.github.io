---
index: 8.3.110
sutra: न रपरसृपिसृजिस्पृशिस्पृहिसवनादीनाम्
vritti: siddhantakaumudi
vrittiindex: 3168
---

रेफपरस्य सकारस्य सृप्यादीनां च मूर्धन्यो न स्यात्‌ । पूर्वपदात्‌ (सि.कौ. 3643) इति प्राप्तः प्रतिषिध्यत इति वृत्तिर्भूयोऽभिप्राया । तेन शासिवसि- (सि.कौ. 2410) इति प्राप्तमपि न । उस्रो रश्मिः । उस्रा गौः । वाश्रो दिवसः । अवश्रं मन्दिरम्‌ । शीरोऽजगरः । हस्रो मूर्खः । सिध्रः साधुः । शुभ्रम्‌ । बाहुलकात्‌ मुसे रक्‌ । मुस्रम्‌ उदश्रु ॥