---
index: 8.3.6
index_padded: 8.3.006

sutra: पुमः खय्यम्परे
vritti: siddhantakaumudi
vrittiindex: 139
---

अम्परे खयि पुम्शब्दस्य रुः स्यात् । व्युत्पत्तिपक्षे अप्रत्ययस्ये (सि.कौ. 155)ति षत्वपर्युदासात् क पयोः प्राप्तौ । अव्युत्पत्तिपक्षे तु षत्वप्राप्तौ । संपुंकानामिति सः । पुँस्कोकिलः । पुंस्कोकिलः । पुँस्पुत्रः । पुंस्पुत्रः । अम्परे किम् । पुंक्षीरम् । खयि कमि । पुंदासः ॥_ख्याञादेशे न_ (वार्तिकम्) ॥ पुंख्यान्म् ॥