---
index: 8.3.41
index_padded: 8.3.041

sutra: इदुदुपधस्य चाप्रत्ययस्य
vritti: siddhantakaumudi
vrittiindex: 155
---

इकारोकारोपधस्याप्रत्ययस्य विसर्गस्य षः स्यात्कुप्वोः । निष्प्रत्यूहम् । आविष्कृतम् । दुष्कृतम् । अप्रत्ययस्य किम् । अग्निः करोति । वायुः करोति ॥_एकादेशशास्त्रनिमित्तकस्य न षत्वम्_ (वार्तिकम्) ॥ कस्कादिषु भ्रातुष्पुत्रशब्दस्य पाठात् । तेनेह न । मातुः कृपा ॥ । _मुहुसः प्रतिषेधः_ (वार्तिकम्) ॥ मुहुः कामा ॥