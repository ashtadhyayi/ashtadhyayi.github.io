---
index: 8.3.76
index_padded: 8.3.076

sutra: स्फुरतिस्फुलत्योर्निर्निविभ्यः
vritti: siddhantakaumudi
vrittiindex: 2537
---

षत्वं वा स्यात् । निःष्फुस्फुरति । निःस्फुरति । स्फर इत्यकारोपधं केचित्पठन्ति । पस्फार ।[स्फुड [चुड (धा.पा. 1393)](#) [व्रुड (धा.पा. 1394)](#) संवरणे (धा.पा. 1392)](#) ।[क्रुड [भृड (धा.पा. 1396)](#) निमज्जन इत्येके (धा.पा. 1395)](#) ।[गुरी उद्यमने (धा.पा. 1397)](#) । अनुदात्तेत् । गुरते । जुगुरे । गुरिता ।[णू स्तवने (धा.पा. 1398)](#) । दीर्घान्तः । परिणूतगुणोदयः ॥ इतश्चत्वारः परस्मैपदिनः ॥ नुवति । अनुवीत् ।[धू विधूनने (धा.पा. 1399)](#) । धुवति ।[गु पुरीषोत्सर्गे (धा.पा. 1400)](#) । जुगुविथ । जुगुथ । गुता । गुष्यति । अगुषीत् । ह्रस्वादङात् (सि.कौ. 2369) । अगूताम् । अगुषुः ।[ध्रु गतिस्थैर्ययोः (धा.पा. 1401)](#) । ध्रुव इति पाठान्तरम् । आद्यस्य ध्रुवतीत्यादि गुवतिवत् । द्वितीयस्तु सेट् । दुध्रुविथ । ध्रुविता । ध्रुविष्यति । ध्रूव्यात् । अध्रुवीत् । अध्रुविष्टाम् ।[कुङ् शब्दे (धा.पा. 1402)](#) । दीर्घान्त इति कैयटादयः । कुविता । अकुविष्ट । ह्रस्वान्त इति न्यासकारः । कुता । अकुत । वृत् । कुटादयो वृत्ताः ।[पृङ् व्यायामे (धा.पा. 1403)](#) । प्रायेण व्याङ्पूर्वः । रिङ् । इयङ् । व्याप्रियते । व्यापप्रे । व्यापप्राते । व्यापरिष्यते । व्यापृत । व्यापृषाताम् ।[मृङ् प्राणत्यागे (धा.पा. 1404)](#) ॥