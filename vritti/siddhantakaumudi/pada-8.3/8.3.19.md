---
index: 8.3.19
index_padded: 8.3.019

sutra: लोपः शाकल्यस्य
vritti: siddhantakaumudi
vrittiindex: 67
---

अवर्णपूर्वयोः पदान्तयोर्यवयोर्वा लोपोऽशि परे ॥ पूर्वत्रासिद्धम् (सि.कौ. 12) इति लोपशास्त्रस्यासिद्धत्वान्न स्वरसन्धिः । हर एहि । हरयेहि । विष्ण इह । विष्णविह । श्रिया उद्यतः । श्रियायुद्यतः । गुरा उत्कः । गुरावुत्कः ॥ कानि सन्ति कौ स्तः इत्यत्रास्तेरल्लोपस्य स्थानिवत्त्वेन यणावादेशौ प्राप्तौ न पदान्ते (सि.कौ. 51)ति सूत्रेण पदान्तविधौ तन्निषेधान्न स्तः ॥