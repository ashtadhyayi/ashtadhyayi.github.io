---
index: 8.2.19
index_padded: 8.2.019

sutra: उपसर्गस्यायतौ
vritti: siddhantakaumudi
vrittiindex: 2326
---

अयतिपरस्योपसर्गस्य यो रेफस्तस्य लत्वं स्यात् । प्लायते । पलायते । निस्दुसोरुत्वस्यासिद्धत्वान्न लत्वम् । निरयते । दुरयते । निर्दुरोस्तु । निलयते । दुलयते । प्रत्यय इति त्विणो रूपम् । अथ कथम् उदयति विततोर्ध्वरश्मिरज्जाविति माघः । इटकिटकटी इत्यत्र प्रश्लिष्टस्य भविष्यति । यद्वा । [(परिभाषा - ) अनुदात्तेत्त्वलक्षणमात्मनेपदमनित्यम्] । चक्षिङो ङित्करणाज्ज्ञापकात् । वादित्वात् । ववये । पेये । मेये । चेये । तेये । प्रणयते । नेये ।[दय दानगतिरक्षणहिंसादानेषु (धा.पा. 481)](#) । आदानं ग्रहणम् । दयांचक्रे ।[रय गतौ  (धा.पा. 482)](#)।[ऊयी तन्तुसन्ताने (धा.पा. 483)](#) । ऊयांचक्रे ।[पूयी विशरणे दुर्गन्धे च (धा.पा. 484)](#) । पूयते । पुपूये ।[क्नूयी शब्दे उन्दे च (धा.पा. 485)](#) । चुक्नूये ।[क्ष्मायी विधूनने (धा.पा. 486)](#) । चक्ष्माये ।[स्फायी [ओप्यायी (धा.पा. 488)](#) वृद्धौ (धा.पा. 487)](#) । स्फायते । पस्फाये । प्यायते ॥