---
index: 8.2.21
index_padded: 8.2.021

sutra: अचि विभाषा
vritti: siddhantakaumudi
vrittiindex: 2541
---

गिरते रेफस्य लत्वं वा स्यादजादौ । गिरति । गिलति । जगार । जगाल । जगरिथ । जगलिथ । गरिता । गरीता । गलिता । गलीता ।[दृङ् आदरे (धा.पा. 1412)](#) । आद्रियते । आद्रियेते । आदद्रे । आदद्रिषे । आदर्ता । आदरिष्यते । आदृषीष्ट । आदृत । आदृषाताम् ।[धृङ् अवस्थाने (धा.पा. 1413)](#) । ध्रियते ॥	अथ परस्मैपदिनः षोडश ॥[प्रच्छ ज्ञीप्सायाम् (धा.पा. 1414)](#) । पृच्छति । पप्रच्छ । पप्रच्छतुः । पप्रच्छिथ । पप्रष्ठ । प्रष्टा । प्रक्ष्यति । अप्राक्षीत् । वृत् । किरादयो वृत्ताः ।[सृज विसर्गे (धा.पा. 1415)](#) । विभाषा सृजिदृशोः (सि.कौ. 2404) ससर्जिथ । सस्रष्ठ । स्रष्टा । स्रक्ष्यति । सृजिदृशोर्झल्यमकिति (सि.कौ. 2405) इत्यमागमः । सृजेत् । सृज्यात् । अस्राक्षीत् ।[टुमस्जो शुद्धौ (धा.पा. 1416)](#) । मज्जति । ममज्ज । मस्जिनशोर्झलि (सि.कौ. 2517) इति नुम् ॥ । _मस्जेरन्त्यात्पूर्वो नुम्वाच्यः_ (वार्तिकम्) ॥ संयोगादिलोपः । ममङ्क्थ । ममज्जिथ । मङ्क्ता । मङ्क्ष्यति । अमाङ्क्षीत् । अमाङ्क्ताम् । अमाङ्क्षुः ।[रुजो भङ्गे (धा.पा. 1417)](#) । रोक्ता । रोक्ष्यति । अरौक्षीत् । अरौक्ताम् ।[भुजो कौटिल्ये (धा.पा. 1418)](#) । रुजिवत् ।[छुप स्पर्शे (धा.पा. 1419)](#) । छोप्तां । अच्छौप्सीत् ।[रुश [रिश (धा.पा. 1421)](#) हिंसायाम् (धा.पा. 1420)](#) । तालव्यन्तौ । रोष्टा । रोक्ष्यति । रेष्टा । रेक्ष्यति ।[लिश गतौ (धा.पा. 1422)](#) । अलिक्षत् ।[स्पृश संस्पर्शने (धा.पा. 1423)](#) । स्प्रष्टा । स्पर्ष्टा । स्प्रक्ष्यति । स्पर्क्ष्यति । अस्प्राक्षीत् । अस्पार्क्षीत् । अस्पृक्षत् ।[विच्छ गतौ (धा.पा. 1424)](#) । गुपूधूप -- (सि.कौ. 2303) इत्यायः । आर्धधातुके वा । विच्छायति । विच्छायांचकार । विविच्छ ।[विश प्रवेशने (धा.पा. 1425)](#) । विशति । वेष्टा ।[मृश आमर्शने (धा.पा. 1426)](#) । आमर्शनं स्पर्शः । अम्राक्षीत् । अमार्क्षीत् । अमृक्षत् ।[णुद प्रेरणे (धा.पा. 1427)](#) । कर्त्रभिप्रायेऽपि फले परस्मैपदार्थः पुनः पाठः ।[षद्लृ विशरणगत्यवपसादनेषु (धा.पा. 1428)](#) । सीदतीत्यादि भौवादिकवत् । इह पाठोनुम्विकल्पार्थः । सीदति । सीदन्ती । ज्वालादौ पाठस्तु णार्थः । सादः । स्वरार्थश्च । शबनुदात्तः । शस्तूदात्तः ।[शदॢ शातने (धा.पा. 1429)](#) । स्वरार्थ एव पुनः पाठः । शता तु नास्ति । शदेः शितः-- (सि.कौ. 2362) इत्यात्मनेपदोक्तेः ॥	अथ षट् स्वरितेतः ॥[मिल सङ्गमे (धा.पा. 1430)](#) । मिल संश्लेषणे इति पठितस्य पुनः पाठः कर्त्रभिप्राये तङर्थः । मिलति । मिलते । मिमेल । मिमिले ।[मुच्लृ मोक्षणे (धा.पा. 1431)](#) ॥