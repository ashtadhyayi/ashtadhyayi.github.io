---
index: 7.3.46
index_padded: 7.3.046

sutra: उदीचामातः स्थाने यकपूर्वायाः
vritti: siddhantakaumudi
vrittiindex: 465
---

यकपूर्वस्य स्त्रीप्रत्ययाकारस्य स्थाने योऽकारस्तस्य कात्पूर्वस्येद्वा स्यादापि परे । केऽणः (सि.कौ. 834) इति ह्रस्वः । आर्यका । आर्यिका । चटकका । चटकिका । आतः किम् ? सांकाश्ये भवा सांकाश्यिका । यकेति किम् ? अश्विका । स्त्रीप्रत्ययेति किम् ? शुभं यातीति शुभंयाः । अज्ञाता शुभंयाः शुभंयिका ॥_धात्वन्तयकोस्तु नित्यम्_ (वार्तिकम्) ॥ सुनयिका । सुपाकिका ॥