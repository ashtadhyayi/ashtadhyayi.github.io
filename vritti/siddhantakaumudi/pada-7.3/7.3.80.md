---
index: 7.3.80
index_padded: 7.3.080

sutra: प्वादीनां ह्रस्वः
vritti: siddhantakaumudi
vrittiindex: 2558
---

शिति परे । पुनाति । पुनीते । पविता ।[लूञ् छेदने (धा.पा. 1484)](#) । लुनाति । लुनीते ।[स्तॄञ् आच्छादने स्तृणाति (धा.पा. 1485)](#) । स्तृणीते । तस्तार । तस्तरतुः । स्तरिता । स्तरीता । स्तृणीयात् । स्तृणीत । आशिषि । स्तीर्यात् । लिङ्सिचोः (सि.कौ. 2528) इति वेट् न लिङि (सि.कौ. 2529) वॄत इटो लिङि दीर्घो न स्यात् । स्तरिषीष्ट । उश्च (सि.कौ. 2368) इति कित्त्वम् । स्तीर्षीष्ट । सिचि च परस्मैपदेषु (सि.कौ. 2392) इति न दीर्घः । अस्तारीत् । अस्तारिष्टाम् । अस्तरिष्ट । अस्तरीष्ट । अस्तीर्ष्ट ।[कॄञ् हिंसायाम् (धा.पा. 1486)](#) । कृणाति । कृणीते । चकार । चकरे ।[वृञ् वरणे (धा.पा. 1487)](#) । वृणाति । वृणीते । ववार । ववरे । वरिता । वरीता । आशिषि उदेष्ठ्यपूर्वस्य (सि.कौ. 2494) वूर्यात् । वरिषीष्ट । वूर्षीष्ट अवारीत् । अवारिष्टाम् । अवरिष्ट । अवरीष्ट । अवूर्ष्ट ।[धूञ् कम्पने (धा.पा. 1488)](#) । धुनाति । धुनीते । दुधविथ । दुधोथ । दुधुविव । धोता । धविता । स्तुसुधूञ्भ्यः--(सि.कौ. 2385) इतीट् । अधावीत् । अधविष्ट । अधोष्ट ॥	अथ बध्नात्यन्ताः परस्मैपदिनः ।[शॄ हिंसायाम् (धा.पा. 1489)](#) । शॄदॄप्रां ह्रस्वो वा (सि.कौ. 2495) इति ह्रस्वपक्षे यण् । अन्यदा ऋच्छत्यॄताम् (सि.कौ. 2383) इति गुणः । शश्रतुः । शशरतुः श्र्युकः किति (सि.कौ. 2381) इति निषेधस्य क्रादिनियमेन बाधः । शशरिव । शश्रिव । शरिता । शरीता । शृणीहि । शीर्यात् । अशारिष्टाम् ।[पॄ पालनपूरणयोः  (धा.पा. 1490)](#)। पप्रतुः । पपरतुः । आशिषि । पूर्यात् ।[वॄ वरणे (धा.पा. 1491)](#) । भरण इत्येके ।[भॄ भर्त्सने (धा.पा. 1492)](#) । भरणेप्येके ।[मॄ हिंसायाम् (धा.पा. 1493)](#) । मृणाति । ममार ।[दॄ विदारणे (धा.पा. 1494)](#) । ददरतुः । दद्रतुः ।[जॄ वयोहानौ (धा.पा. 1495)](#) । झॄ इत्येके । धॄ इत्यन्ये ।[नॄ नये (धा.पा. 1496)](#) ।[कॄ हिंसायाम् (धा.पा. 1497)](#) ।[ॠ गतौ (धा.पा. 1498)](#) । ऋणाति । अरांचकार । अरिता । अरीता । अर्णात् । अर्णीताम् । ईर्यात् । आरीत् । आरिष्टाम् ।[गॄ शब्दे (धा.पा. 1499)](#) ।[ज्या वयोहानौ (धा.पा. 1500)](#) । ग्रहिज्या (सि.कौ. 2412) ॥