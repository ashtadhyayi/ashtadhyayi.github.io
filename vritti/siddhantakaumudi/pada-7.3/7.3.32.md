---
index: 7.3.32
index_padded: 7.3.032

sutra: हनस्तोऽचिण्णलोः
vritti: siddhantakaumudi
vrittiindex: 2574
---

हन्तेस्तकारोऽन्तादेशः स्याच्चिण्णिल्वर्जे ञिति णिति । नन्वत्राङ्गसंज्ञा धातुसंज्ञा च कंसविशिष्टस्य प्राप्ता । ततश्चाट्द्वित्वयोर्दोषः । किंच कुत्वतत्वे न स्याताम् । धातोः स्वरूपग्रहणे तत्प्रत्यये कार्यविज्ञानात् । सत्यम् । प्रकृतिवच्चेति चकारो भिन्नक्रमः । कारकं च चात्कार्यम् । हेतुमण्णिचः प्रकृतेर्हन्यादेर्हेतुमण्णौ यादृशं कारकं धातावनन्तर्भूतं द्वितीयान्तं यादृशं च कार्यं कुत्वतत्वादि तदिहापीत्यर्थः । कंसमजीघतत् । (गणसूत्रम् -) कर्तृकरणाद्धात्वर्थे ॥ कर्तुव्यापारार्थंयत्करणं न तु चक्षुरादिमात्रमित्यर्थः । असिना हन्ति असयति ।[वल्क दर्शने (धा.पा. 1917)](#) ।[चित्र चित्रीकरणे (धा.पा. 1918)](#) । आलेख्यकरण इत्यर्थः । कदाचिद्दर्शने । चित्रेत्ययमद्भुतदर्शने णिचं लभते । चित्रयति ।[अंस समाघाते (धा.पा. 1919)](#) ।[वट विभाजने (धा.पा. 1920)](#) ।[लज प्रकाशने (धा.पा. 1921)](#) ॥ वटि लजि इत्येके । वाण्टयति । लञ्जयति । अदन्तेषु पाठबवलाददन्तत्वे वृद्धिरित्यन्ये । वण्टापयति । लञ्जापयति । शाकटायनस्तु कथादीनां सर्वेषां पुकमाह । तन्मते कथापयति । गणापयतीत्यादि ।[मिश्र सम्पर्के (धा.पा. 1922)](#) ।[संग्राम युद्धे (धा.पा. 1923)](#) । अयमनुदात्तेत अकारप्रश्लेषात् । अससंग्रामत ।[स्तोम श्लाघायाम् (धा.पा. 1924)](#) । अतुस्तोमत् ।[छिद्र कर्णभेदने (धा.पा. 1925)](#) । करणभेदन इत्यन्ये । कर्णेति धात्वन्तरमित्यन्ये ।[अन्ध दृष्ट्युपघाते (धा.पा. 1926)](#) । उपसंहार इत्यन्ये । आन्दधत् ।[दण्ड दण्डनिपातने (धा.पा. 1927)](#) ।[अङ्क पदे लक्षणे च (धा.पा. 1928)](#) । आञ्चकत् ।[अङ्ग च (धा.पा. 1929)](#) । आञ्जगत् ।[सुख [दुःख (धा.पा. 1931)](#) तत्क्रियायाम् (धा.पा. 1930)](#) ।[रस आस्वादनस्नेहनयोः (धा.पा. 1932)](#) ।[व्यय वित्तसमुत्सर्गे (धा.पा. 1933)](#) । अवव्ययत् ।[रूप रूपक्रियायाम् (धा.पा. 1934)](#) । रूपस्य दर्शनं करणं वा रूपक्रिया ।[छेद द्वैधीकरणे (धा.पा. 1935)](#) । अचिच्छेदत् ।[छद अपवारण इत्येके (धा.पा. 1936)](#) । छादयति ।[लाभ प्रेरणे (धा.पा. 1937)](#) ।[व्रण गात्रविचूर्णने (धा.पा. 1938)](#) ।[वर्ण वर्णक्रियाविस्तारगुणवचनेषु (धा.पा. 1939)](#) । वर्णक्रिया वर्णकरणम् । सुवर्णं वर्णयति । कथां वर्णयति । विस्तृणातीत्यर्थः । हरिं वर्णयति । स्तौतीत्यर्थः । बहुलमेतन्निदर्शनम् । अदन्तधातुनिदर्शनमित्यर्थः । बाहुलकमन्येऽपि बोध्याः ॥ तद्यथा ।[पर्ण हरितभावे (धा.पा. 1940)](#) । अपपर्णत् ।[विष्क दर्शने (धा.पा. 1941)](#) ।[क्षिप प्रेरणे (धा.पा. 1942)](#) ।[वस निवासे (धा.पा. 1943)](#) ।[तुत्थ आवरणे (धा.पा. 1944)](#) ॥ एवमान्दोलयति । प्रेङ्खोलयति । विडम्बयति । अधीरयतीत्यादि । अन्ये तु दशगणीपाठो बहुलमित्याहुः । तेनापठिता अपि सौत्रलौकिकवैदिका बोध्याः । अपरे तु नवगणीपाठो बहुलमित्याहुः । तेनापठितेभ्योऽपि क्वचित्स्वार्थेणिच् । रामो णिजित्यर्थ इत्यन्ये । सर्वे पक्षाः प्राचां ग्रन्थे स्थिताः ॥ (गणसूत्रम् -) णिङङ्गान्निरसने ॥ अङ्गवाचिनः प्रातिपदिकान्निरसनेऽर्थे णिङ् स्यात् । हस्तौ निरस्यति हस्तयते । पादयते ॥ (गणसूत्रम् -) श्वेताश्वाश्वतरगालोडिताह्वरकाणामश्वतरेतकलोपश्च ॥ श्वेताश्वादीनां चतुर्णामश्वादयोलुप्यन्ते णिङ् च धात्वर्थे । श्वेताश्वतादीनां तेनातिक्रामति वा श्वेतयति । अश्वतरमाचष्टेऽश्वयते । गालोडितं वाचां विमर्शः, तत्करोति गालोडयते । आह्वरयते । केचित्तु णिचमेवानुवर्तयन्ति तन्मते परस्मैपदमपि ॥ (गणसूत्रम् -) पुच्छादिषु धात्वर्थ इत्येव सिद्धम् ॥ णिजन्तादेव बहुलवचनादात्मनेपदमस्तु ॥ मास्तु पृच्छभाण्ड-(सि.कौ. 2676) इति णिङ्विधिः । सिद्धशब्दो ग्रन्थान्ते मङ्गलार्थः ॥। इति तिङन्तचुरादिप्रकरणम्‌ ।