---
index: 7.3.45
index_padded: 7.3.045

sutra: न यासयोः
vritti: siddhantakaumudi
vrittiindex: 464
---

यत्तद्दोरस्येन्न स्यात् । यका । सका । यकाम् । तकाम् ॥ । _त्यकनश्च निषेधः_ (वार्तिकम्) ॥ अधित्यका । उपत्यका ॥_आशिषि वुनश्च न_ (वार्तिकम्) ॥ जीवका । भवका ॥_उत्तरपदलोपे च_ (वार्तिकम्) ॥ देवदत्तिका । देवका ॥_क्षिपकादीनां च_ (वार्तिकम्) ॥ क्षिपका । ध्रुवका । कन्यका । चटका ॥_तारका ज्योतिषि_ (वार्तिकम्) ॥ अन्यत्र तारिका ॥_वर्णका तान्तवे_ (वार्तिकम्) ॥ अन्यत्र वर्णिका ॥_वर्तका शकुनौ प्राचाम्_ (वार्तिकम्) ॥ उदीचां तु वर्तिका ॥_अष्टका पितृदैवत्ये_ (वार्तिकम्) ॥ अष्टिकान्या ॥ । _सूतकापुत्रिकावृन्दारकाणां वेति वक्तव्यम्_ (वार्तिकम्) ॥ इह वा अ इति च्छेदः । कात्पूर्वस्याकारादेशो वेत्यर्थः । तेन पुत्रिकाशब्दे ङीन इवर्णस्य पक्षेऽकारः । अन्यत्रेत्त्वबाधनार्थमकारस्यैव पक्षेऽकारः । सूतका । सूतिकेत्यादि ॥