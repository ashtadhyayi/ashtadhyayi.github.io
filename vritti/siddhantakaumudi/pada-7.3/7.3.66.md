---
index: 7.3.66
index_padded: 7.3.066

sutra: यजयाचरुचप्रवचर्चश्च
vritti: siddhantakaumudi
vrittiindex: 2882
---

ण्ये कुत्वं न । याज्यम् । याच्यम् । रोच्यम् । प्रवाच्यं ग्रन्थविशेषः । ऋच् । अर्च्यम् । ऋदुपधत्वेऽप्यत एव ज्ञापकात् ण्यत् ॥ । _त्यजेश्च_ (वार्तिकम्) ॥ त्याज्यम् । त्यजिपूज्योश्चेति काशिका । तत्र पूजेर्ग्रहणं चिन्त्यम् । भाष्यानुक्तत्वात् । _ ण्यत्प्रकरणे त्यजेरुपसंख्यानमिति हि भाष्यम्_ (वार्तिकम्) ॥