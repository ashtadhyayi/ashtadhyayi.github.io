---
index: 7.3.95
index_padded: 7.3.095

sutra: तुरुस्तुशम्यमः सार्वधातुके
vritti: siddhantakaumudi
vrittiindex: 2444
---

एभ्यः परस्य सार्वधातुकस्य हलादेस्तिङ ईड्वा स्यात् । नाभ्यस्तस्य -(सि.कौ. 2403) इत्यतोऽनुवृत्तिसंभवे पुनः सार्वधातुकग्रहणमपिदर्थम् । रवीति । रौति । रुवीतः । रुतः । हलादेः किम् । रुवन्ति । तिङः किम् । शाम्यति । सार्वधातुके किम् । आशिषि रूयात् । विध्यादौ तु रुयात् । रूवीयात् । अरावीत् । अरविष्यत् । तु इति सौत्रो धातुर्गतिवृद्धिहिंसासु । अयं च लुग्विकरण इति स्मरन्ति । तवीति । तौति । तुवीतः । तुतः । तोता । तोष्यति ।[णु स्तुतौ (धा.पा. 1035)](#) । नौति । नविता ।[टुक्षु शब्दे (धा.पा. 1036)](#) । क्षौति क्षविता ।[क्ष्णु तेजने (धा.पा. 1037)](#) । क्ष्णौति । क्ष्णविता ।[ष्णु प्रस्रवणे (धा.पा. 1038)](#) । स्नौति । सुष्णाव । स्नविता । स्नुयात् । स्नूयात् ।[ऊर्णुञ् आच्छादने (धा.पा. 1039)](#) ॥