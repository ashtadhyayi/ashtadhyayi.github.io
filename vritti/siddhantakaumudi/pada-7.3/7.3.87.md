---
index: 7.3.87
index_padded: 7.3.087

sutra: नाभ्यस्तस्याचि पिति सार्वधातुके
vritti: siddhantakaumudi
vrittiindex: 2503
---

लघूपधगुणो न स्यात । नेनिजानि । अनेनेक् । अनेनिक्ताम् । अनेनिजुः । नेनिज्यात् । निज्यात् । अनिजत् । अनैक्षीत् । अनिक्त ।[विजिर् पृथग्भावे (धा.पा. 1094)](#) । वेवेक्ति । वेविक्ते । विवेजिथ । अत्र विज इट् (सि.कौ. 2536) इति ङित्वं न । ओविजी इत्यस्यै तत्र ग्रहणात् । णिजिविजी रुधादावपि ।[विष्लृ व्याप्तौ (धा.पा. 1095)](#) । वेवेष्टि । वेविष्टे । लृदित्त्वादङ् । अविषत् । तङि क्सः । अजादौ क्सस्याचि (सि.कौ. 2337) इति अल्लोपः । अविक्षत । अविक्षाताम् । अविक्षन्त ॥	अथ आगणान्ताः परस्मैपदिनश्छान्दसाश्च ॥[घृ क्षरणदीप्त्योः (धा.पा. 1096)](#) । जिघर्म्यग्रिं हविषा घृतेन । भृञामित् (सि.कौ. 2496), बहुलं छन्दसि (सि.कौ. 3598) इति इत्वम् ।[हृ प्रसह्यकरणे (धा.पा. 1097)](#) । अयं स्रुवो अभिजिहर्ति होमान् ।[ऋ [सृ (धा.पा. 1099)](#) गतौ (धा.पा. 1098)](#) । बहुलं छन्दसि (सि.कौ. 3598) इत्येव सिद्धे अर्तिपिपर्त्योश्च (सि.कौ. 2493) इतीत्वविधानादयं भाषायामपि । अभ्यासस्यासवर्णे (सि.कौ. 2290) इतीयङ् । इयर्ति । इयृतः । इय्रति । आर । आरतुः । इडत्त्यर्ति--(सि.कौ. 2384) इति नित्यमिट् । आरिथ । अर्ता । अरिष्यति । इयराणि । ऐयः । ऐयृताम् । ऐयरुः । इयृयात् । अर्यात् । आरत् । ससर्ति ।[भस भर्त्सनदीप्त्योः (धा.पा. 1100)](#) । बभस्ति । घसिभसोर्हलिच (सि.कौ. 3550) इत्युपधालोपः । झलो झलि (सि.कौ. 2281) इति सलोपः । बब्धः । बप्सति ।[कि ज्ञाने (धा.पा. 1101)](#) । चिकेति ।[तुर त्वरणे (धा.पा. 1102)](#) । तुतोर्ति । तुतूर्तः । तुतुरति ।[धिष शब्दे (धा.पा. 1103)](#) । दिधेष्टि । दिधिष्टः ।[धन धान्ये (धा.पा. 1104)](#) । दधन्ति । दधन्तः । दधनति ।[जन जनने (धा.पा. 1105)](#) । जजन्ति ॥