---
index: 7.3.35
index_padded: 7.3.035

sutra: जनिवध्योश्च
vritti: siddhantakaumudi
vrittiindex: 2512
---

अनयोरुपधायावृद्धिर्न स्याच्चिणि ञ्णिति कृति च । अजनि । अजनिष्ठ ।[दीपी दीप्तौ (धा.पा. 1150)](#) । दीप्यते । दिदीपे । अदीपि । अदीपिष्ट ।[पूरी आप्यायने (धा.पा. 1151)](#) । पूर्यते । अपूरि । अपूरिष्ट ।[तूरी गतित्वरणहिंसनयोः (धा.पा. 1152)](#) । तूर्यते ।[धूरी [गूरी (धा.पा. 1154)](#) हिंसागत्योः (धा.पा. 1153)](#) । धूर्यते । दुधूरे । गूर्यते । जुगूरे ।[घूरी [जूरी (धा.पा. 1156)](#) हिंसावयोहान्योः (धा.पा. 1155)](#) ।[शूरी हिंसास्तम्भनयोः (धा.पा. 1157)](#) ।[चूरी दाहे (धा.पा. 1158)](#) ।[तप ऐश्वर्ये वा (धा.पा. 1159)](#) । अयं धातुरैश्वर्ये वा तङ्श्यनौ लभते । अन्यदा तु शब्विकरणः परस्मैपदीत्यर्थः । केचित्तु वाग्रहणं वृतुधारोराद्यवयवमिच्छन्ति । तप्यते । तप्ता । तप्स्यते । पतेति व्यत्यासेन पाठान्तरम् । द्युतद्यामा नियुतः पत्यमानः ।[वृतु वरणे (धा.पा. 1160)](#) । वृत्यते । पक्षान्तरे वावृत्यते । ततो वावृत्यमाना सा रामशालां न्यविक्षतेति भट्टिः ।[क्लिश उपतापे (धा.पा. 1161)](#) । क्लिश्यते । क्लिशिता ।[काशृ दीप्तौ (धा.पा. 1162)](#) । काश्यते ।[वाशृ शब्दे (धा.पा. 1163)](#) । वाश्यते । ववाशे ॥	 अथ पञ्च स्वरितेतः ।[मृष तितिक्षायाम् (धा.पा. 1164)](#) । मृष्यति । मृष्यते । ममर्ष । ममृषे ।[ईशुचिर् पूतीभावे (धा.पा. 1165)](#) । पूतीभावः क्लेदः । शुच्यति । शुच्यते । शुशोच । शुशुचे । अशुचत् । अशोचीत् । अशोचिष्ट ।[णह बन्धने (धा.पा. 1166)](#) । नह्यति । नह्यति । ननाह । ननद्ध । नेहिथ । नेहे । नद्धा । नत्स्यति । अनात्सीत् ।[रञ्ज रागे (धा.पा. 1167)](#) । रज्यति । रज्यते ।[शप आक्रोशे (धा.पा. 1168)](#) । शप्यति । श्प्यते ॥	 अथैकादशानुदात्तेताः ॥[पद गतौ  (धा.पा. 1169)](#)। पद्यते । पेदे । पत्ता । पद्येत । पत्सीष्ट ॥