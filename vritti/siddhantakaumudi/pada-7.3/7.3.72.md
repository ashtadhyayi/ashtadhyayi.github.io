---
index: 7.3.72
index_padded: 7.3.072

sutra: क्सस्याचि
vritti: siddhantakaumudi
vrittiindex: 2337
---

अजादौ तङि क्सस्य लोपः स्यात् । अलोऽन्त्यस्य-(सि.कौ. 42) । अघृक्षाताम् । अघृक्षन्त ।[ग्लह च (धा.पा. 651)](#) । ग्लहते ।[घुषि कान्तिकरणे  (धा.पा. 652)](#)। घुंषते । जुघुंषे । केचिद्धषेत्यदुपधं पठन्ति ॥	अथार्हत्यन्ताः परस्मैपदिनः ।[घुषिर् अविशब्दने (धा.पा. 653)](#) । विशब्दनं प्रतिज्ञानं ततोऽन्यस्मिन्नर्थे इत्येके । शब्दे इत्यन्ये पेठुः । घोषति । जुघोष । घोषिता । इरित्त्वादङ् वा । अघुषत् । अघोषीत् ।[अक्षू व्याप्तौ (धा.पा. 654)](#) ॥