---
index: 5.4.75
index_padded: 5.4.075

sutra: अच्‌ प्रत्यन्ववपूर्वात्‌ सामलोम्नः
vritti: siddhantakaumudi
vrittiindex: 943
---

एतत्पूर्वात्सामलोमान्तात्समासादच् स्यात् । प्रतिसामम् । अनुसामम् । अवसामम् । प्रतिलोमम् । अनुलोमम् । अवलोमम् ॥ । _कृष्णोदक्पाण्डुसंख्यापूर्वाया भूमेरजिष्यते_ (वार्तिकम्) ॥ कृष्णभूमः । उदग्भूमः । पाण्डुभूमः । द्विभूमः प्रासादः ॥ । _संख्याया नदीगोदावरीभ्यां च_ (वार्तिकम्) ॥ पञ्चनदम् । सप्तगोदावरम् । अजिति योगविभागादन्यत्रापि । पद्मनाभः ॥