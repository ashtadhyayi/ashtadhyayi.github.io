---
index: 7.4.85
index_padded: 7.4.085

sutra: नुगतोऽनुनासिकान्तस्य
vritti: siddhantakaumudi
vrittiindex: 2643
---

अनुनासिकान्तस्याङ्गस्य योऽभ्यासोऽदन्तस्तस्य नुक् स्यात् । नुकानुस्वारो लक्ष्यत इत्युक्तम् । यँय्यम्यते । यंयम्यते । तपरत्वसामर्थ्याद्भूतपूर्वदीर्घस्यापि न । भाम क्रोधे । बाभाम्यते । ये विभाषा (सि.कौ. 2319) । जाजायते । जञ्जन्यते ॥ । _हन्तेर्हिंसायां यङि घ्नीभावो वाच्यः_ (वार्तिकम्) ॥ जेघ्नीयते । हिंसायां किम् । जङ्घन्यते ॥