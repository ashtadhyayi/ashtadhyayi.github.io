---
index: 7.4.97
index_padded: 7.4.097

sutra: ई च गणः
vritti: siddhantakaumudi
vrittiindex: 2573
---

गणेरभ्यासस्य ई स्याच्चाच्चङ्परे णौ । अजीगणत् । अजगणत् ।[शठ [श्वठ (धा.पा. 1856)](#) सम्यगवभाषणे (धा.पा. 1855)](#) ।[पठ [वठ (धा.पा. 1858)](#) ग्रन्थे (धा.पा. 1857)](#) ।[रह त्यागे (धा.पा. 1859)](#) । अररहत् ।[स्तन [गदी (धा.पा. 1861)](#) देवशब्दे (धा.पा. 1860)](#) । स्तनयति । गदयति अजगदत् ।[पत गतौ वा (धा.पा. 1862)](#) । वा णिजन्तः । वाऽदन्त इत्येके । आद्ये । पतयति । पतति । पतांचकार । अपतीत् । द्वितीये । पातयति । अपीपतत् ।[पष अनुपसर्गात् (धा.पा. 1863)](#) । गतावित्येव । पषयति ।[स्वर आक्षेपे (धा.पा. 1864)](#) । स्वरयति ।[रच प्रतियत्ने (धा.पा. 1865)](#) । रचयति ।[कल गतौ संख्याने च (धा.पा. 1866)](#) ।[चह परिकल्कने (धा.पा. 1867)](#) । परिकल्कनं दम्भः शाठ्यं च ।[मह पूजायाम् (धा.पा. 1868)](#) । महयति । महतीति शपि गतम् ।[सार [कृप (धा.पा. 1870)](#) [श्रथ (धा.पा. 1871)](#) दौर्बल्ये (धा.पा. 1869)](#) । सारयति । कृपयति । श्रथयति ।[स्पृह ईप्सायाम् (धा.पा. 1872)](#) ।[भाम क्रोधे (धा.पा. 1873)](#) । अबभामत् ।[सूच पैशून्ये (धा.पा. 1874)](#) ॥ सूचयति । अषोपदेशत्वान्न षः । असूसुचत् ।[खेट भक्षणे (धा.पा. 1875)](#) ॥ तृतीयान्त इत्येके । खोट इत्यन्ये ।[क्षोट क्षये (धा.पा. 1876)](#) ।[गोम उपलेपने (धा.पा. 1877)](#) । अजुगोमत् ।[कुमार क्रीडायाम् (धा.पा. 1878)](#) । अचुकुमारत् ।[शील उपधारणे (धा.पा. 1879)](#) । उपधारणमभ्यासः ।[साम सान्त्वप्रयोगे (धा.पा. 1880)](#) । अससामत् । साम सान्त्वने इत्यतीतस्य तु असीषमत् ।[वेल कालोपदेशे (धा.पा. 1881)](#) । वेलयति । काल इति पृथग्धातुरित्येके । कालयति ।[पल्यूल लवनपवनयोः (धा.पा. 1882)](#) ।[वात सुखसेवनयोः (धा.पा. 1883)](#) । वातयति । अववातत् ।[गवेष मार्गणे (धा.पा. 1884)](#) । अजगवेषत् ।[वास उपसेवायाम्  (धा.पा. 1885)](#)।[निवास आच्छादने (धा.पा. 1886)](#) । अनिनिवासत् ।[भाज पृथक्कर्मणि (धा.पा. 1887)](#) ।[सभाज प्रीतिदर्शनयोः (धा.पा. 1888)](#) । प्रीतिसेवनयोरित्यन्ये । सभाजयति ।[ऊन परिहाणे (धा.पा. 1889)](#) । ऊनयति । ओः पुयण्जि (सि.कौ. 2577) इति सूत्रे पययोरिति वक्तव्ये वर्गप्रत्याहारजग्रहोलिङ्गं णिच्यच आदेशो न स्याद्द्वित्वे कार्ये इति । यत्र द्विरुक्तावभ्यासोत्तरखण्डस्याद्योऽच् प्रक्रियायां परिनिष्ठिते रूपे वाऽवर्णो लभ्यते तत्रैवायं निषेधः । ज्ञापकस्य सजातीयापेक्षत्वात् । तेनाचिकीर्तदिति सिद्धम् । प्रकृते तु नशब्दस्य द्वित्वं तत उत्तरखण्डेऽल्लोपः । औननत् । माभवानूननत् ।[ध्वन शब्दे (धा.पा. 1890)](#) । अदध्वनत् ।[कूट परितापे (धा.पा. 1891)](#) । परिदाहे इत्यन्ये ।[सङ्केत [ग्राम (धा.पा. 1893)](#) [कुण (धा.पा. 1894)](#) [गुण (धा.पा. 1895)](#) चामन्त्रणे (धा.पा. 1892)](#) । चात्कूटोऽपि । कूटयति । सङ्केतयति । ग्रामयति । कुणयति । गुणयति । पाठान्तरम् ।[केत श्रावणे निमन्त्रणे च  (धा.पा. 1896)](#)। केतयति । अभिकेतयति । कुण गुण चामन्त्रणे । चकारात्केत ।[कूण सङ्कोचने इति (धा.पा. 1897)](#) ।[स्तेन चौर्ये (धा.पा. 1898)](#) ॥ अतिस्तेनत् ॥	आ गर्वादात्मनेपदिनः ॥[पद गतौ (धा.पा. 1899)](#) । पदयते । अपपदत ।[गृह ग्रहणे (धा.पा. 1900)](#) । गृहयते ।[मृग अन्वेषणे (धा.पा. 1901)](#) । मृगयते । मृग्यतीति कण्ड्वादिः ।[कुह विस्मापने (धा.पा. 1902)](#) ।[शूर [वीर (धा.पा. 1904)](#) विक्रान्तौ (धा.पा. 1903)](#) ।[स्थूल परिबृंहणे (धा.पा. 1905)](#) । स्थूलयते । अतुस्थूलत ।[अर्थ उपायाच्ञायाम् (धा.पा. 1906)](#) । अर्थयते । आर्तथत ।[सत्र सन्तानक्रियायाम् (धा.पा. 1907)](#) । अससत्रत । अनेकाच्त्वान्न षोपदेशः । सिसत्रयिषते ।[गर्व माने (धा.पा. 1908)](#) ॥ गर्वयते । अदन्तत्वसामर्थ्याण्णिज्विकल्पः । धातेरन्त उदात्तो लिट्याम् च फलम् । एवमग्रेऽपि । इत्यागर्वीयाः ॥ 	[सूत्र वेष्टने (धा.पा. 1909)](#) । सूत्रयति । असुसूत्रत् ।[मूत्र प्रस्रवणे (धा.पा. 1910)](#) । मूत्रयति । मूत्रति ।[रूक्ष पारुष्ये (धा.पा. 1911)](#) ।[पार [तीर (धा.पा. 1913)](#) कर्मसमाप्तौ (धा.पा. 1912)](#) । अपपारत् । अतितीरत् ।[पुट संसर्गे (धा.पा. 1914)](#) । पुटयति ।[धेक दर्शन इत्येके (धा.पा. 1915)](#) । अदिधेकत् ।[कत्र शैथिल्ये (धा.पा. 1916)](#) । कत्रयति । कत्रति । कर्तेत्यप्येके । कर्तयति । कर्तति ॥ (गणसूत्रम् -) प्रातिपदिकाद्धात्वर्थे बहुलमिष्ठवच्च ॥ प्रातिपदिकाद्धात्वर्थे णिच् स्यादिष्ठे यथा प्रातिपदिकस्य पुंवद्भाव-रभाव-टिलोप-विन्मतुब्लोप-यणादिलोपप्रस्थ-स्फाद्यादेश-भसंज्ञास्तद्वण्णावपि स्युः । पटुमाचष्टे पटयति । परत्वाद्वृद्धौ सत्यां टिलोपः । अपीपटत् । णौ चङि--(सि.कौ. 2314) इत्यत्र भाष्ये तु वृद्धेर्लोपो बलीयानिति स्थितम् । अपपटत् । (गणसूत्रम् -) तत्करोति तदाचष्टे ॥ पूर्वस्य प्रपञ्चः । करोत्याचष्ट इति धात्वर्थमात्रं णिजर्थः ॥ लडर्थस्त्वविक्षितः ॥ (गणसूत्रम् -) तेनातिक्रामति । अश्वेनातिक्रामति अश्वयति । हस्तिनातिक्रामति हस्तयति ॥ (गणसूत्रम् -) धातुरूपं च ॥ णिच्प्रकृतिर्धातुरूपं प्रतिपद्यते ॥ चशब्दोऽनुक्तसमुच्चयार्थः । तथा च वार्तिकम् ॥ । _आख्यानात्कृतसतदाचष्टे कृल्लुक्प्रकृतिप्रत्यापत्तिः प्रकृतिवच्च कारकमिति_ (वार्तिकम्) ॥ कंसवधामाचष्टे कंसं घातयति । इह कंसं हन् इ इति स्थिते ॥