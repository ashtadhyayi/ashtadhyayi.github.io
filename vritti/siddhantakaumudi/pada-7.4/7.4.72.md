---
index: 7.4.72
index_padded: 7.4.072

sutra: अश्नोतेश्च
vritti: siddhantakaumudi
vrittiindex: 2533
---

दीर्घादभ्यासावर्णात्परस्य नुट् स्यात् । आनशे । अशिता । अष्टा । अशिष्यते । अक्ष्यते । अश्नुवीत । अक्षीष्ट । अशिषीष्ट । आशिष्ट । आष्ट । आक्षाताम् ।[ष्टिघ आस्कन्दने (धा.पा. 1266)](#) । स्तिघ्नुते । तिष्टिघे । स्तेघिता ॥	अथ आगणन्तात्परस्मैपदिनः ॥[तिक [तिग (धा.पा. 1268)](#) गतौ च (धा.पा. 1267)](#) । चादास्कन्दने । तिक्नोति । तिग्नोति ।[षघ हिंसायाम् (धा.पा. 1269)](#) । सघ्नोति ।[ञिधृषा प्रागल्भ्ये (धा.पा. 1270)](#) । धृष्णोति । दधर्ष । धर्षिता ।[दम्भु दम्भने (धा.पा. 1271)](#) । दम्भनं दम्भः । दभ्नोति । ददम्भ । श्रन्थिग्रन्थिदम्भिस्वञ्जीनां लिटः कित्त्वं वेति व्याकरणान्तरमिहाप्याश्रीयत इत्युक्तम् । अनिदिताम्--(सि.कौ. 415) इति नलोपः । तस्याभीयत्वेनासिद्धत्वादेत्वाभ्यासलोपयोरप्राप्तौ ॥ । _दम्भेश्च एत्वाभ्यासलोपौ वक्तव्यौ_ (वार्तिकम्) ॥ देभतुः । ददम्भतुः । इदं कित्त्वं पिदपिद्विषयकमिति सुधाकरादयः । तन्मते तिप्सिप्मिप्सु । देभ । देभिथ । देभेति रूपान्तरं बोध्यम् । ददम्भ । ददम्भिथ । ददम्भेत्येव । दभ्यात् ।[ऋधु वृद्धौ (धा.पा. 1272)](#) । तृप प्रीणन इत्येके ॥ क्षुभ्रादित्वाण्णत्वं न । तृप्नोति । (गणसूत्रम् -) छन्दसि । आगणन्तादधिकारोऽयम् ।[अह व्याप्तौ (धा.पा. 1273)](#) । अह्नोति ।[दघ घातने पालने च (धा.पा. 1274)](#) । दघ्नोति ।[चमु भक्षणे (धा.पा. 1275)](#) । चम्नोति ।[रि [क्षि (धा.पा. 1277)](#) [चिरि (धा.पा. 1278)](#) [जिरि (धा.पा. 1279)](#) [दाश (धा.पा. 1280)](#) [दृ (धा.पा. 1281)](#) हिंसायाम् (धा.पा. 1276)](#) । रिणोति । क्षिणोति । अयं भाषायामपीत्येके । नतद्यशः शस्त्रभृतां क्षिणोति । ऋक्षीत्येक एवाजादिरित्यन्ये । ऋक्षिणोति । चिरिणोति । जिरिणोति । दाश्नोति । वृत् ॥ । इति तिङन्तस्वादिप्रकरणम्‌ ।