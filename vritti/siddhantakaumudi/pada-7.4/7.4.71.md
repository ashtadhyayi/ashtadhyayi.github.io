---
index: 7.4.71
index_padded: 7.4.071

sutra: तस्मान्नुड् द्विहलः
vritti: siddhantakaumudi
vrittiindex: 2288
---

द्विहलोधातोर्दीर्घीभूतादकारात्परस्य नुट् स्यात् । आनर्द । आर्दीत् ।[नर्द [गर्द (धा.पा. 57)](#) शब्दे (धा.पा. 56)](#) । णोपदेस्तवाभावान्न णः । प्रनर्दति । गर्दति । जगर्द ।[तर्द हिंसायाम् (धा.पा. 58)](#) । तर्दति ।[कर्द कुत्सिते शब्दे (धा.पा. 59)](#) । कुत्सिते कौक्षे । कर्दति ।[खर्द दन्दशूके (धा.पा. 60)](#) । दंशहिंसादिरूपायां दन्दशूकक्रियायामित्यर्थः । खर्दति । चखर्द ।[अति [अदि (धा.पा. 62)](#) बन्धने (धा.पा. 61)](#) । अन्तति । आनन्त । अन्दति । आनन्द ।[इदि परमैश्वर्ये (धा.पा. 63)](#) । इन्दति । इन्दांचकार ।[बिदि अवयवे (धा.पा. 64)](#) । पवर्गतृतीयादिः । बिन्दति । अवयवं करोतीत्यर्थः । भिदीति पाठान्तरम् ।[गडि वदनैकदेशे  (धा.पा. 65)](#)। गण्डति । अन्तत्यादयः पञ्चैते न तिङ्विषया इति काश्यपः । अन्ये तु तिङमपीच्छन्ति ।[णिदि कुत्सायाम् (धा.पा. 66)](#) । निन्दति । प्रणिन्दति ।[टुनदि समृद्धौ (धा.पा. 67)](#) ॥