---
index: 7.4.45
index_padded: 7.4.045

sutra: सुधितवसुधितनेमधितधिष्वधिषीय च
vritti: siddhantakaumudi
vrittiindex: 3594
---

सु वसु नेम एतत्पूर्वस्य दधाते क्तप्रत्यये इत्वं निपात्यते । गर्भं माता सुधितं वक्षणासु (गर्भं॑ मा॒ता सुधि॑तं व॒क्षणा॑सु) । वसुधितमग्नौ । नेमधिता न पौंस्या (ने॒मधि॑ता॒ न पौंस्या॑) । क्तिन्यपि दृश्यते । उत श्वेतं वसुधितिं निरेके (उ॒त श्वे॒तं वसु॑धितिं निरे॒के) । धिष्ववज्रं दक्षिण इन्द्र हस्ते (धि॒ष्ववज्रं॒ दक्षि॑ण इन्द्र॒ हस्ते॑) । धत्स्वेति प्राप्ते । सुरेता रेतो धिषीय । आशीर्लिङि इट् । इटोऽत् (सि.कौ. 2257) । धीसीयेति प्राप्ते । अपोभि (सि.कौ. 442) ॥ । _मासश्छन्दसीति वक्तव्यम्_ (वार्तिकम्) ॥ माद्भिः । शरद्भिः (श॒रद्भिः॑) ॥ । _स्ववःस्वतवसोरुषसश्चेष्यते_ (वार्तिकम्) ॥ स्ववद्भिः (स्वव॒द्भिः) । समुषद्भिरजायथाः (समु॒षद्भि॑रजायथाः) । मिथुनेऽसिः । वसेः उषः किदिति प्राग्व्याख्यातम् । व कवतेर्यङि (सि.कौ. 2641) ।