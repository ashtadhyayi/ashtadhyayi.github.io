---
index: 7.4.3
index_padded: 7.4.003

sutra: भ्राजभासभाषदीपजीवमीलपीडामन्यतरस्याम्‌
vritti: siddhantakaumudi
vrittiindex: 2565
---

एषामुपाधाया ह्रस्वो वा स्याच्चङ्परे णौ । अपीपिडत् । अपिपीडत् ।[नट अवस्कन्दने (धा.पा. 1546)](#) । अवस्कन्दनं नाट्यम् ।[श्रथ प्रयत्ने (धा.पा. 1547)](#) । प्रस्थान इत्येके ।[बध संयमने (धा.पा. 1548)](#) । बाधयति । बन्धेति चान्द्रः ।[पॄ पूरणे (धा.पा. 1549)](#) । पारयति । दीर्घोच्चारणं णिचः पाक्षिकत्वे लिङ्गम् । तद्धि सेट्कत्वाय । एवं च पृणातिपिपर्तिभ्यां परितेत्यादिसिद्धावपि परति परत इत्यादिसिद्धिः फलम् ।[ऊर्ज बलप्राणनयोः (धा.पा. 1550)](#) ।[पक्ष परिग्रहे (धा.पा. 1551)](#) ।[वर्ण [चूर्ण (धा.पा. 1553)](#) प्रेरणे (धा.पा. 1552)](#) । (गणसूत्रम् -) वर्ण वर्णन इत्येके ।[प्रथ प्रख्याने (धा.पा. 1554)](#) । प्राथयति । नान्ये मितोऽहेताविति वक्ष्यमाणत्वान्नास्य मित्त्वम् ॥