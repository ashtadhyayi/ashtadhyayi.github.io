---
index: 7.4.94
index_padded: 7.4.094

sutra: दीर्घो लघोः
vritti: siddhantakaumudi
vrittiindex: 2318
---

लघोरभ्यासस्य दीर्घः स्यात्सन्वद्भावविषये । अचीकमत ॥ णिङभावपक्षे । _कमेश्च्लेश्चङ्वक्तव्यः_ (वार्तिकम्) ॥ णेरभावान्न दीर्धसन्वद्भावौ । अचक्रमत ॥ संज्ञायाः कार्यकालत्वादङ्गं यत्र द्विरुच्यते ॥ तत्रैव दीर्घः सन्वच्च नानेकाक्ष्विति माधवः ॥ 1 ॥ चकास्त्यर्थापत्यूपर्णोत्यादौ नाङ्गं द्विरुच्यते ॥ किं त्वस्यावयवः कश्चित्तस्मादेकाक्ष्विदं द्वयम् ॥ 2 ॥ वस्तुतोऽङ्गस्यावयवो योऽभ्यास इति वर्णनात् ॥ ऊर्णौ दीर्घोऽर्थापयतौ द्वयं स्यादिति मन्महे ॥ 3 ॥ चकास्तौ तूभयमिदं न स्यात्स्याच्च व्यवस्थया । णेर्विशेष्यं सन्निहितं लघुनीत्यङ्गमेव वा ॥ 4 ॥ इति व्याख्याविकल्पस्य कैयटेनैव वर्णनात् ॥ णेरग्लोपेऽपि संबन्धस्त्वगितामपि सिद्धये ॥ 5 ॥	अथ क्रम्यन्तास्रिंशत्परस्मैपदिनः ॥[अण [रण (धा.पा. 445)](#) [वण (धा.पा. 446)](#) [भण (धा.पा. 447)](#) [मण (धा.पा. 448)](#) [कण (धा.पा. 449)](#) [क्वण (धा.पा. 450)](#) [व्रण (धा.पा. 451)](#) [भ्रण (धा.पा. 452)](#) [ध्वण (धा.पा. 453)](#) शब्दार्थाः (धा.पा. 444)](#) । अणति । रणति । वणति । वकारादित्वादेत्वाभ्यासलोपौ न । ववणतुः । ववणिथ । धणिरपि कैश्चित्पठ्यते । धणति ।[ओणृ अपनयने (धा.पा. 454)](#) । ओणति । ओणांचकार ।[शोणृ वर्णगत्योः (धा.पा. 455)](#) । शोणति । शुशोण ।[श्रोणृ संघाते (धा.पा. 456)](#) । श्रोणति ।[श्लोणृ च (धा.पा. 457)](#) । शोणादयस्त्रयोऽमी तालव्योष्मादयः ।[पैणृ गतिप्रेरणश्लेषणेषु  (धा.पा. 458)](#)। प्रैणृ इति क्वचित्पठ्यते । पिपैण ।[ध्रण शब्दे  (धा.पा. 459)](#)। उपदेशे नान्तोऽयम् । रषाभ्याम्--(सि.कौ. 235) इति णत्वम् । ध्रणति । नोपदेशफलं तु यङ्लुकि । दंध्रन्ति । बणेत्यपि केचित् । बेणतुः । बेणिथ ।[कनी दीप्तिकान्तिगतिषु चकान (धा.पा. 460)](#) ।[ष्टन [वन (धा.पा. 462)](#) शब्दे (धा.पा. 461)](#) । स्तनति । वनति ।[वन [षण (धा.पा. 464)](#) संभक्तौ (धा.पा. 463)](#) । वनेरर्थभेदात्पुनः पाठः सनति । ससान । सेनतुः ॥