---
index: 1.1.33
index_padded: 1.1.033

sutra: प्रथमचरमतयाल्पार्धकतिपयनेमाश्च
vritti: siddhantakaumudi
vrittiindex: 226
---

एते जसः कार्यं प्रत्युक्तसंज्ञा वा स्युः । प्रथमे । प्रथमाः । शेषं रामवत् । तयो प्रत्ययस्ततस्तदन्ता ग्राह्याः । द्वितये । द्वितयाः । शेषं रामवत् । नेमे । नेमाः । शेषं सर्ववत् ॥ । _विभाषाप्रकरणे तीयस्य ङित्सूपसङ्ख्यानम्_ (वार्तिकम्) ॥ द्वितीयस्मै । द्वितीयायेत्यादि । एवं तृतीयः । अर्थवद्ग्रहणान्नेह । पटुजातीयाय ॥ निर्जरः ॥