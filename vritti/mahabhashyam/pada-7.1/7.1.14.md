---
index: 7.1.14
index_padded: 7.1.014

sutra: सर्वनाम्नः स्मै
vritti: mahabhashyam
---

 सर्वनाम्नः स्मै ।। अश एकादिष्टत्वात्स्मायादीनामुपसङ्ख्यानम् ।। अश एकादिष्टत्वात्स्मायादीनामुपसङ्क्यानं(2) कर्तव्यम्--अथो अत्रास्मै, अथो अत्रास्मात्, अथो अत्रास्मिन्निति; एकादेशे कृते अत ःथ्द्य;ति स्मायादयो न प्राप्नुवन्ति ।। किं पुनः कारणमेकादेशस्तावद्भवति न पुनः स्मायादयो, न परत्वात्स्मायादिभिर्भवितव्यम् ? ।। न भवितव्यम् ।। किं कारणम् ? ।। ।। नित्यत्वादेकादेशः ।। नित्य एकादेशः कृतेष्वपि स्मायादिषु प्राप्नोत्यकृतेष्वपि । नित्यत्वादेकादेशे कृतेऽत ःथ्द्य;ति स्मायादयो न प्राप्नुवन्ति ।। किमुच्यते अश ःथ्द्य;ति, नेहापि कर्तव्यम्--अत्रास्मै अत्रास्मात् अत्रास्मिन्निति; एकादेशे कृते अत ःथ्द्य;ति स्मायादयो न प्राप्नुवन्ति ।। आनुपूर्व्या सिद्धमेतत्(1) ।। नात्राऽकृतेषु स्मायादिषु हलादिर्विभक्तिरस्ति, हलादौ च ःथ्द्य;द्रूपलोपो न चाऽकृते ःथ्द्य;द्रूपलोपे एकादेशः प्राप्नोतितदानुपूर्व्या(1) सिद्धम् ।। तत्तर्ह्युपसङ्ख्यानं कर्तव्यम् ? ।। न वा बहिङ्गलक्षणत्वात् ।। न वा कर्तव्यम् ।। किं कारणम् ? ।। बहिरङ्गलक्षणत्वात् । बहिरङ्गलक्षण एकादेशोऽन्तरङ्गाः स्मायादयः ।। असिद्धं बहिरङ्गमन्तरङ्गे।। 