---
index: 5.1.24
index_padded: 5.1.024

sutra:  विंशतित्रिंशद्रभ्यां ड्वुनसंज्ञायाम्
vritti:  nyasa
---

`विंशकः` इति। `ति विंशतेर्डिति` (6.4.142) इति तिशब्दस्य लोपः, अतो गुणे (6.1.97) पररूपत्वम्। यस्येति (6.4.148) लोपो न भवति; `असिध्दवदत्रा भात्` (6.4.22) इति लोपस्यासिद्ध्त्वात्। नन्विहान्तर्वर्त्तिनीं विभक्तिमाश्रित्य पदसंज्ञा, तत्कथं पररूपत्वम्? एवं तर्ह्यसिद्धत्वस्यानित्यत्वाद् यस्येति लोपो भविष्यतीत्यदोषः।
`कथं पुनरत्र कन्` इति। त्रिंशत्क इत्यधिकृत्य प्रश्नः विंशतिक इत्यत्रार्थवतस्तिशब्दस्य ग्रहणात् पर्युदासो न प्रवर्त्तत इति तमधिकृत्यास्य प्रश्नस्योपन्यासो नोपपद्यते। `योगवभागः करिष्यते`इति। त्रिंशदर्थमित्यभिप्रायः।।

