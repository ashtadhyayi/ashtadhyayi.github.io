---
index: 5.1.48
index_padded: 5.1.048

sutra:  पूरणार्द्धाट्ठन्
vritti:  nyasa
---

`पूरणवाचिनः` इति। पूर्यते येनार्थेन स पूरणः, तद्वाचिनः प्रातिपदिकात्। एतेन `पूरण` इत्यर्थस्य ग्रहणम्, न प्रत्ययस्येति दर्शयति। कथञ्च प्रत्ययस्य ग्रहणं स्यात्? यदि पूरणग्रहणं स्वर्येत। तस्मिन् हि स्वर्यमाणे `तस्य पूरणे डट्` (5.2.48) इत्यधिकृत्य ये प्रत्यया विहितास्ते गृह्येरन्। किञ्च स्यात्? `पूरणाद्भागे तीयादन्` (5.3.48) इत्यन्नन्ताट्ठन् न स्यात्; अपूरणप्रत्ययान्तत्वात्। तस्याग्रहणे तु सति स्वार्थिकः स्यादन्। तस्मिन्नप्युत्पन्ने पूरण एवार्थे तदन्तमपि वर्तत इति ततोऽपि ठन् सिद्धो भवति। `ठक्ठनोरपवादः` इति। पूरणादार्हीयस्य ठकोऽपवादः। अर्धादपि `अर्द्धाच्चेति वक्तव्यम्` (वा.502) इत्यौपसंख्यानिकस्य टिठनः। ठकि टिठनि च सति ङीप् स्यात्; ठनि तु टाब्भवति। `द्वितीयिकः` इति। द्वयोः पूरण इति `द्वेस्तीयः` (5.2.54) इति तोयप्रत्ययः। `तृतीयिकः` इति। `त्रेः सम्प्रसारणञ्च` (5.2.55)। `पञ्चमिकः, सर्प्तामकः` इति। `तस्य पूरणे डट्` (5.2.48) इति डट्प्रत्ययः, तस्य `नान्तादसंखयादेर्मट्` (5.2.49) इति मडागमः।।


