---
index: 5.1.62
index_padded: 5.1.062

sutra:  त्रिंशच्चत्वारिंशतोर्ब्राह्मणे संज्ञायां डण्
vritti:  nyasa
---

त्रिंशच्छब्दात् `विंशतित्रिंशद्भ्याम्` (5.1.24) इति योगविबागेन कनि प्राप्ते चत्वारिंशच्छब्दादपि `प्राग्वतेष्ठञ्` (5.1.18) इति ठञि प्राप्तेऽयमारभ्यते। `अभिधेये सप्तम्येषा` इत्यादि। विषयसप्तम्यामस्यां ब्राह्मणविषयश्चेत् प्रयोगो भवतीत्येषोऽर्थः स्यात्, तथा चान्यत्र प्रत्ययान्तस्य प्रयोगो न स्यात्, तस्मान्न विषयसप्तम्येषा। एतच्च संज्ञाग्रहणादेव विज्ञायते। न हि ब्राह्मणग्रहणात् त्रिंशच्चत्वारिंशतौ डण्णन्तौ कस्यचित् पदार्थस्य संज्ञिनौ स्तः, ब्राह्मणानां तु विद्यते।।

