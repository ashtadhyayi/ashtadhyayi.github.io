---
index: 1.3.86
index_padded: 1.3.086

sutra:  बुधयुधनशजनेङ्प्रुद्रुम्रुभ्यो णेः
vritti:  nyasa
---

`बुध अवगमने` (धा.पा.1172), `युध सम्प्रहारे` (धा.पा.1173), `णश अदर्शने` (धा.पा.1194), `जनी प्रादुर्भावे` (धा.पा. 1149), `इह अध्ययने` (धा.पा.1046), `च्यङ` (धा.पा.955) छ्युङ्, ज्युङ (धा.पा.956), झयुङ प्रुङ (धा.पा.957) प्लुङ (धा.पा.958) गतौ `दु द्रु गतौ` (धा.पा.944, 945), `सु स्रु गतौ` (धा.पा.940)। `जनयति` इति। `जनीजृष्` (ग.सू.धा.पा.817) इत्यादिना मित्संज्ञा। मितां ह्रस्वत्वम्। `अध्यापयति` इति। `क्रीडजीनां णौ` (6.1.48) इत्यात्त्वम्। पूर्ववत् पुक्। `एतद्विषयाण्युदाहरणानि` इति। प्राप्तिविलयनस्यन्दनविषयाण्येतानि प्रावयतीत्याद्युदाहरणानि यथाक्रममित्यर्थः। स्यन्दनं चलनमिति लोके प्रसिद्धम्। ततोऽन्यत्र स्यन्दयतीति बोद्धयम्। प्रावयति = प्रापयति द्रावयति = विलापयति। स्रावयति = स्यन्दयतीत्यर्थः।

