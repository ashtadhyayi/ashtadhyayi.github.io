---
index:  3.2.129
sutra:  ताच्छील्यवयोवचनशक्तिषु चानश्
vritti:  nyasa
---

`मण्ड्यमानाः` इति। `मडि भूषायाम्` (धा.पा.321), इदित्त्वान्नुम्। हेतुमण्णिच्। `भूषयमाणाः` इति। `भूष अलङ्कारे` (धा.पा.682), चुरादिणिच्। `कवचं पर्यस्यमानाः`इति। दिवादित्वाच्छ्यन्। तदेव वयो गम्यते तत्र स्थिताः कवचं पर्यस्यन्ते। कवचम् = सन्नाहम्। `शिखण्डं वहमानाः`इति। अत्रापि तथाविधं वयो गम्यते यत्र वर्त्तमानाः शिखण्डं वहन्ति। शिखण्ण्टः = चूडा। वचनग्रहणं वैचित्र्यार्थम्, विनापि हि तेन वयसि गम्यमाने प्रत्ययो लभ्यत एव, यथा च `वयसि च` (3.2.10) इत्यत्र । `निघ्नानाः` इति। हननशक्तिरिति गम्यते।।

