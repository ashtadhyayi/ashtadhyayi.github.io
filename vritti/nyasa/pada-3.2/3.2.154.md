---
index:  3.2.154
sutra:  लषपतपदस्थाभूवृषहनकमगमशृभ्य उकञ्
vritti:  nyasa
---

`पुपस्थायुकाः-काशिकाफ् उपस्थायुकः` इति। `आतो युक्` (7.3.33) इत्यादिना युक्। `प्प्रवर्षुकाः-काशिकाफ् प्रवर्षुकः`इति। `वृषु मृषु सेचने`(धा.पा.706,707) इति। `कामुकाः`इति। `कमु कान्तौ`(धा.पा.443)। `नोदात्तोपदेश`(7.3.34) इत्यादिना वृद्धिप्रतिषेधे प्राप्तेऽनाचमेरित्यत्र `चमिकमिवमीनामिति वक्तव्यम्` (वा.844) इति वृद्धिरेव भवति। `प्किंशारुकं-काशिकाफ् शारुकः`इति। `शृ हिंसायाम्` (धा.पा.1488)। अपपूर्वाल्लषेः `अपे#ऐ च लषः`(3.2.144) इति धिनुण् भवति। उक्तं हि प्राक्-- ताच्छीलिकेषु `ग्लाजिस्थश्च क्सनुः` (3.2.139) इति वचनसामर्थ्यात्। गमेश्छन्दसि `आदृगम`(3.2.171) इत्यादिना किकिनावपि भवतः। भाषायामपि;`भाषायां धाञ्कृञ्सृजनिगमिनमिभ्यः (वा.284) इत्युपसंख्यानात्। कमेः `नमिकम्पि` (3.2.167) इत्यादिना रप्रत्ययः।।

