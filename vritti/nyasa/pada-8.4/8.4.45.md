---
index: 8.4.45
index_padded: 8.4.045

sutra:  यरोऽनुनासिकेऽनुनासिको वा
vritti:  nyasa
---

`पदान्तस्य` इत्यनेन `न पदान्ताट्टोरनाम्` (8.4.42) इत्यतः पदान्तग्रहणमनुवर्त्तते, तच्चार्थात् षष्ठ्यन्ततामनुभवतीति दर्शयति। `वाङ्न्यति` इत्यादावुदाहरणे `झलां जशोऽन्ते` (8.2.39) इति गकारादौ जश्त्वे कृते तस्यानुनासिकः कर्त्तव्यः। `वाङ्मयम्` इति। `नित्यं वृद्धशरादिभ्यः` (4.3.144) इति मयट्। `त्वङ्मयम्` इति। अत्रापि `मयङ्वैतयोः` (4.3.143) इत्यादिना।।

