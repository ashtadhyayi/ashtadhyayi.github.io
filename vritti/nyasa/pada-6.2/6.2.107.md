---
index:  6.2.107
sutra:  उदराश्वेषुषु
vritti:  nyasa
---

वृकस्येवोदरमस्य `वृकोदरः`। दाम उदरे यस्येति `दामोदरः`। हरिरश्वो यस्येति `हर्यश्वः`। यौवनमेव अश्वो यस्य स `यौवनाश्वः`। शोभनो वर्णो येषां ते सुवर्णाः पुङ्खां येषामिषूणां ते सुवर्णपुङ्खाः, सुवर्णपुङ्खा इषवो यस्य सः `सुवर्णपुङ्खेषुः। महान्त इषवो यस्य स `महेषुः`। `आन्महतः` (6.3.46) इत्यात्त्वम्। अत्र पूर्वपदानाम् `बहुव्रीहौ प्रकृत्या` (6.2.1) इति प्रकृतिभावः। यतर स्वरे प्राप्तेऽयं विधिरारब्धः स आख्यायते। `कृदाधारार्चिकलिभ्यः कः` (पं.उ.3.40) इत्यतः `कः` इत्यानुवर्तमाने `अजिवृरीभ्यो निच्च` (पं.उ.3.38) इत्यतो निद्ग्रहणे `सृवृभूशुषिमुषिभ्यः कक्` (पं.उ.3.41) इति ककपरत्ययान्तो वृकशब्दो व्युत्पाद्यते, तेनायमाद्युदात्तः। एवं दामन्शब्दोऽपि; मनिन्प्रत्ययान्तत्वात्। हृञित्येतस्मात् `सर्वधातुभ्य इन्` (पंउ.4.117) इति हरिशब्द आद्युदात्तः।।

