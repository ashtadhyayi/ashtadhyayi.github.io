---
index:  6.2.178
sutra:  वनं समासे
vritti:  nyasa
---

`समासमात्रे` इति। मात्रग्रहणेन बहुव्रीहेर्निवृत्ति सूचयति। `प्रवणे` इति। यदायं बहुव्रीहिस्तदा प्रकृष्टं प्रकृतं वा वनमस्येति विग्रहः। यदा तु तत्पुरुषः, तदा प्रकृष्टं वनं प्रगतं वा वनमिति विग्रहः। `निर्वणे` इति। अत्रापि यदा बहुव्रीहिः, तदा निर्गतं वनमस्येति विग्रहः। यदा तु तत्पुरुषस्तदा निरगतो वनादिति तत्पुरुषस्तु `कुगतिप्रादयः` (2.2.28) इति। किं पुनः स्याद्यदि समासमात्रपरिग्रहार्थं समासग्रहणं न क्रियेत? इत्यत आह--`बहुव्रीहावेव हि स्यात्` इति। `रञ्जेः क्युन्`(द.उ.5.24-पं.उ.2.80)। झ्र्`रजेः`--द।=।ट बहलवनात् `वनु याचने` (धा.पा.1470) इत्यस्मादपि भवति। तेन वनमाद्युदात्तम्।।

