---
index:  6.2.106
sutra:  बहुव्रीहौ विश्वं संज्ञायाम्
vritti:  nyasa
---

`पूर्वपदकृतिस्वरत्वेनाद्युदात्तत्वं प्राप्तम्` इति। `बहुव्रीहौ प्रकृत्या` (6.2.1)। इत्यादिना विश्वे च ते देवा विश्ववेवा इति विशेषणसमासः, तत्पुरुषोऽयम्। अत्र समासान्तोदात्तत्वमेव भवति। `विश्वदेवः` इति। अत्र पूर्वपदप्रकृतिस्परत्वेनाद्यदात्तत्वमेव भवति। विश्वशब्दसय क्वन्प्रतययन्तस्य नित्स्वरेणाद्युदात्तत्वम्।
`विश्वामित्रः` इति। `बहुवरीहौ विश्वं संज्ञायाम्` (6.2.106) इति पूर्वपदान्तोदात्तस्यावकाशः--विश्वदेवः, विश्वयशा इति। `संज्ञायां मित्त्राजिनयोः` (6.2.165) इत्युत्तरपदान्तोदात्तत्वस्यावकाशः--कुलमित्त्रम्, कुलाजिनमिति; विश्वामित्त्रः, विश्वाजिन इत्यत्रोभयं प्राप्नोति, `संज्ञायां मित्राजिनयो` (6.2.165) इत्येतत्तु भवति विप्रतिषेधेन।।

