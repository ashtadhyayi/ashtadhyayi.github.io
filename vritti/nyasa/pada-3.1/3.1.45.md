---
index: 3.1.45
index_padded: 3.1.045

sutra:  शल इगुपधादनिटः क्सः
vritti:  nyasa
---

`अघुक्षत्` इति। `दुह प्रपूरणे` (धा.पा.1014), `दादेर्धातोर्घः` (8.2.32), `एकाचो बशो भष्` (8.2.37) इत्यनेन दकारस्य भष्भावेन धकारः, धकारस्य `खरि च` (8.4.55) इति चर्त्वम्-- ककारः। `अलिक्षत्` इति। `लिह आस्वादने` (धा.पा.1016), `हो ढः` (8.2.31) इति ढत्वम्, पूर्ववत् षत्वकत्वे। `अधाक्षीत्` इति।` दह भस्मीकरणे` (धा.पा.991), पूर्ववत् ढत्वकत्वषत्वभष्भावचर्त्वानि। `अकोषीत्` इति। `कुष निष्कर्षे` (धा.पा. 1518) लघूपधगुणः।।

