---
index:  6.1.205
sutra:  निष्ठा च द्व्यजनात्
vritti:  nyasa
---

`गुप्तः` इति `गुपू रक्षणे` (धा.पा.395)। `बुद्धः` इति। `बुध अवगमने` (धा.पा.858)। `देवः` इति। देवशब्दः पचाद्यजन्तत्वादन्तोदात्तः। भीमशब्दोऽपि मगन्तत्वात् प्रत्यस्वरेण। `इषियुधि` (द.उ.7.31) इत्याद्यधिकृत्य `भियः षुग्वा` (द.उ.7.35) इति मक्प्रत्ययान्तो व्युत्पाद्यते। `चिन्तितः` इति। `चिति स्मृत्याम्` (धा.पा.1535), चौरादिकः, `निष्ठायां सेटि` (6.4.52) इति णिलोपः। `रक्षितः` इति। `रक्ष पालने` (धा.पा.658)। `त्रातः, आप्तः` इति। `त्रैङ पालने` (धा.पा.965), `आप्लृ व्यातौ` (धा.पा.1260)।।

