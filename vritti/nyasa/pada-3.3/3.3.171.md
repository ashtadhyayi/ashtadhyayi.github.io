---
index:  3.3.171
sutra:  कृत्याश्च
vritti:  nyasa
---

`किमर्थम्`इत्यादि चोद्यम्। `विशेषविहितेन`इति परीहारः।`कर्त्तरि`इत्यादिना परीहारविघटनञ्च। `केचित्`इत्यादिना परकीयमतेन परोहारसमर्थनम्। `भव्यगेयम्`इति। `समुदायेषु हि वृत्ताः शब्दा अवयवेष्वपि वर्त्तन्ते` (शा.प.85) इति भव्यगेयादयः शब्दा अवयवभूतेषु कृत्येष्विह वर्त्तन्ते। `कर्त्तृवाचिनः`इति। भव्यगेयादिसूत्रेणैषां पक्षे कर्त्तरि निपातनात्। योगविभाग उत्तरार्थः।।

