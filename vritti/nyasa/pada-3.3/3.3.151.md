---
index:  3.3.151
sutra:  शेषे लृड्यदौ
vritti:  nyasa
---

`यच्चयत्राभ्याम्` इत्यादिना यच्चयत्रापेक्षं शेषं दर्शयति। चित्रीकरणापेक्षया शेषो न शक्यते विज्ञातुम्; चित्रीकरणस्येह स्वर्यमाणत्वात्। `आरोक्ष्यति` इति। `रुह बीजजन्मनि प्रादुर्भावे च` (धा.पा.859)। `हो ढः` (8.2.31), `षढोः कः सि` (8.2.41)। `आश्चर्य यदि भुंजीत` इति। अनवक्लृप्रेरत्राश्चर्य गम्यते। तत्राश्चर्यनिमित्ते लृटि प्रतिषिद्धे `जातुयदोर्लिङविधाने यदायद्योरूपसंख्यानम्` (वा.331) इत्यनवक्लृप्तौ लिङ।।

