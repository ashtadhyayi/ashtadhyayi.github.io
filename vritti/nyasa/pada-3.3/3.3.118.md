---
index:  3.3.118
sutra:  पुंसि संज्ञायां घः प्रायेण
vritti:  nyasa
---

`समुदायेण चेत्` इत्यादि। प्रकृतिप्रत्ययसमुदायेन यदि संज्ञा गम्यत एवं प्रत्ययो भवति, नान्यथा। `अकार्त्स्न्यार्थम्` इति। अकार्त्स्न्यम् = असाकल्यम्, प्रयोजनमर्थो यस्य तत् तथोक्तम्। एतेनाकृत्स्नविषयतां प्रत्ययस्य दर्शयति। `दन्तच्छदः` इति। `छद अपवारणे` (धा.पा.1935), चुरादिणिच्। `छादेर्घेऽद्वयुपसर्गस्य` (6.4.96) इति ह्रस्वः, पूर्ववत् समासः। `प्रसाधनम्`इति। `राध साध संसिद्धौ` (धा.पा.1262), 1263), अस्माद्धेतुमण्ण्यन्तात् पूर्वसूत्रेण करणे ल्युट्, `कुगतिप्रादयः (2.2.18) इति समासः।।

