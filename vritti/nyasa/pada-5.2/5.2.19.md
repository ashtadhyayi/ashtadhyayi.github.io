---
index: 5.2.19
index_padded: 5.2.019

sutra:  अश्व्स्यैकाहगमः
vritti:  nyasa
---

`एकाहेन गम्यत इति एकाहगमः` इति। `अकर्त्तरि च` (3.3.19) इत्यादिना घञ्, निपातनान्न वृद्धिः। `कर्त्तृकरणे कृता बहुलम्` (2.1.32) इति समासः। `आश्वीनानि शतं पतित्वा` इति। एकाहेन यानि गम्यन्ते योजनानि तेषां शतं गत्वेत्यर्थः। शतं संख्येये वर्त्तमानं स्वसंख्योपादान एव स्वभावाद्वर्त्तते। तेनाश्वीनानि शतमित्याश्वीनशब्देन बह्वर्थप्रवृत्तिसामानादिकरण्येऽप्येऽप्येकवचनान्तमेव प्रयुज्यते।।

