---
index:  5.2.134
sutra:  वर्णाद्रब्रह्मचारिणि
vritti:  nyasa
---

`समुदायेन चेद्ब्रह्मचारी भष्यते` इति। एतेन समुदायोपाधित्वं ब्रह्मचारिणो दर्शयति। विद्याग्रहणार्थ यदोपनीयते ततः सेवितव्यो यो नियमविशेषस्तद्ब्रह्मा, तच्चरति ब्रह्मचारी, आवश्यके णिनिः। तत्र नियमविशेषचरणे ब्राह्मणादीनामेव त्रयाणां वर्णानामधिकारः, न शूद्रस्येत्याह--`ब्रह्मचारीति त्रैवर्णिकोऽभिप्रेतः` इति। त्रिषु वर्णेषु भवः, तत्रान्तर्भूतत्वात् त्रैवणिकः। किं पुनः कारणं स एवाभिप्रेत इत्याह--`स हि` इत्यादि।।

