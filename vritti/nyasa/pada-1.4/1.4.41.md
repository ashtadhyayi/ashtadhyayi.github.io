---
index: 1.4.41
index_padded: 1.4.041

sutra:  अनुप्रतिगृणश्च
vritti:  nyasa
---

`अनुप्रतिगृणः` इति श्नाप्रत्ययेन निर्देशात् र्क्यादिपठितस्य `गृ़ शब्दे` (धा.पा.1498) इत्यस्य, न `गृ़ निगरणे` (धा.पा.1410) इत्यस्य तौदादिकस्य। `होता प्रथमं शंसति`इति। एतेन स्तुतिक्रियायाः पूर्वस्या होता कर्त्तेति दर्शयति। प्रोत्साहयतीत्यनेनागृणातिप्रतिगृणातिशब्दयोरर्थमाचष्टे। कथं पुनर्ज्ञायते-- अनुपूर्वः प्रतिपूर्वश्च शंसितुर्गृणातिः प्रोत्साहने वर्त्तत इत्याह-- `अनुगरः प्रतिगरः` इति। अनुगीर्यते = होता प्रथमं प्रशस्यते येन शब्देन सोऽयमनुगरः। एवं प्रतिगीर्यते येन स प्रतिगरः। पूर्वसय् कर्त्तेत्येव, होत्रेऽनुगृणातिक सदसीत्यधिकरणस्य मा भूत्।।

