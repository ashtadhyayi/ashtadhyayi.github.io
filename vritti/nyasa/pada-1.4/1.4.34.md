---
index: 1.4.34
index_padded: 1.4.034

sutra:  श्लीघह्नुङ्स्थाशपां ज्ञीप्स्यमानः
vritti:  nyasa
---

`ज्ञीप्स्यमानः` इति। `मारणतोषणनिशामनेषु ज्ञा` (धा.पा.811) इति घटादिषु पठ्यते। तस्मात् निशामने ज्ञाने वर्त्तमानात् हेतुमण्णिच्। अथ वा `ज्ञप मिच्च` (धा.पा.1624) इति चुरादौ पठ्यते। तस्माच्चुरादिणिच्, मित्त्वात् ह्रस्वत्वम्, सन्, द्विर्वचनम्, `आप्ज्ञप्यृधामीत्` (7.4.55) इतीत्वम्, `अत्र लोपऽभ्यासस्य` (7.4.58) इत्यभ्यासलोपः, कर्मणि लकारः, शानच् यक्, `अतो लोपः` (6.4.48)। `श्लाघते` इति। `श्लाघु कत्थने` (धा.पा.115) अनुदात्तेत्। `प्ह्नुते- काशिका, `निह्नुते-पदमञ्जरी।फ् अपह्नते` इति। `ह्नुङ अपनयने` (धा.पा.1082), आदादिकः। `तिष्ठते` इति। `प्रकाशनस्थेयाख्ययोश्च` (1.3.23) इति तङ। `शपते` इति। `प्शप आक्रोशे- धा।पा।फ् शप उपलम्भने` (धा.पा.1000) इत्यनेनोपलसंख्यानन तङ।।

