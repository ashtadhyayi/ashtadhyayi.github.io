---
index: 4.3.6
index_padded: 4.3.006

sutra:  दिक्पूर्वपदाट्ठञ्च
vritti:  nyasa
---

`पौर्वार्द्धिकम्` इति। पूर्वस्मिन्नर्थे जातः। ` तद्धितार्थ` (2.1.51) इत्यादिना समासः,ततस्तद्धितः। अथ पदग्रहणं किमर्थम्, दिक्पूर्वादित्येवोच्येत ? इत्याह-- `पदग्रहणम्` इत्यादि। असति हि पदग्रहणे स्वरूपविधिः स्यात्, ततश्च दिगर्द्धे जात इत्यत्रैव स्यात्। पदग्रहणे तु सति यन्नाम किञ्चिद्दिक्सम्बन्धिः पूर्वपदं तस्य ग्रहणमुपपन्नं भवति।।

