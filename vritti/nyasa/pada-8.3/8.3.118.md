---
index:  8.3.118
sutra:  सदिस्वन्ज्योः झ्र्`सदिस्वञ्जोः`--प्रामुन्यासपाठःट परस्य लिटि
vritti:  nyasa
---

लिटि द्विर्वचने कृते द्वौ सकारौ सम्भवतः। तत्र सदेः `स्थादिष्वभ्यासेन चाभ्यासल्य` (8.3.64) इति सत्यप्यभ्यासेन व्यवाये षत्वं प्राप्नोति, त्वञ्ञेरपि `स्वञ्जेरपि `उपसर्गात् सुनोति` (8.3.65) इत्यादिना, अतः प्रतिषेधोऽयमारभ्यते। `अभिवस्वजे` इति। लिट्, `लिटस्तझयोरेशिरेच्` (3.4.81) इत्येश, `अनिदिताम्` (6.4.24) इति नलोपः। ननु चासंयोगादिति (1.2.5) प्रतिषेधात् स्वञ्जेः परस्य लिटः कित्त्वं नास्ति, तत् कथमत्र नलोपः? इत्यत आह---`स्वञ्जेः संयोगान्तादपि लिटि विभाषा कित्त्वमिच्छन्ति` इति। तच्च `इन्धिभवतिभ्याञ्च` (1.2.6) इत्यत्र चकारस्यानुक्तसमुच्चयार्थत्वात्; `विभाषोर्णोः` (1.2.3) इत्यतो विभाषाग्रहणानुवुत्तेर्षा। नन्वेदम्, `इन्धिभवतिभ्याञ्च` (1.2.6) इत्यत्रापि विभाषा प्रसज्येत? वैम्, तस्या व्यवस्थितविभाषाविज्ञानात्।।

