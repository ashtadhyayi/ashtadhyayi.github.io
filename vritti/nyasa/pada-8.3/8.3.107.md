---
index:  8.3.107
sutra:  सुञः
vritti:  nyasa
---

`पूर्वपदात्` (8.3.106) इत्येवं सिद्धे प्रपञ्चार्थमिदम्। `सुञ झ्र्`सुञः`--प्रा।मु।पाठःट इति निपातो गृह्यते` झ्र्निपात इह गृह्यते--काशिकाट इति। अथ `षुञ् अभिषवे` (धा.पा.1247) इति धातुः कस्मान्न गृह्यते? एवं मन्यते--यत्रास्य धातोर्ग्रहणमिच्छति तत्र क्तिपा निर्द्देशं करोति। शैलीयमाचार्यस्य, यथा--`उपसर्गात् सुनोति` (8.3.65) इत्यत्र `सुनोतेः स्यसनोः` (8.3.117) इत्यत्र च। तदिहापि यदि धातोर्ग्रहणमभीष्टं स्यात्, श्तिपा निर्द्देशं कुर्यात्; नैव कृतम्, अतो निपातस्येवं ग्रहणमवसीयते। `अभीषुणः` इति। षष्ठीबहुवचनस्यास्मच्छब्दस्य `बहुवचनस्य वस्नसौ` (8.1.21) इति नस्, `डकः सुञि` (6.3.134) इति दीर्घः। `नश्च धातुस्थोरुषुभ्यः` (8.4.27) इति णत्वम्।।

