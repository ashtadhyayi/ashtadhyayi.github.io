---
index: 5.4.81
index_padded: 5.4.081

sutra:  अन्ववतप्राद्रहसः
vritti:  nyasa
---

`अनुरहसम्` इति। रहःशब्दोऽयमप्रकाशे वर्त्तते। अनुगतं रहसः, अनुगतं रह इति वा प्रादिसमासः। अनुगतं रहोऽस्मिन्निति बहुव्रीहिर्वा। `अवरहसम्` इति। अवहीनं रहसाऽवहीनं रह इति वा प्रादिसमासः। अवहीनं वा रहोऽस्मिन्निति बहुव्रीहिः। तप्तञ्च तद्रहश्चेति `तप्तरहसम्` विशेषणसमासः। यदुत्पन्नं रहो लोते न केनचिदवगम्यते, तत् तप्तरहसमित्युच्यते। तपतमिव तप्तम्, यथैव ह्यग्निना तप्तं न केनचिदवगम्यते, तथेदमिति।।

