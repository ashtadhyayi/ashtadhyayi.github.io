---
index:  5.4.151
sutra:  उरःप्रभृतिभ्यः कप्
vritti:  nyasa
---

`शेषाद्विभाषा` (5.4.154) इति कपि सिद्धे नित्यार्थं वचनम्। `प्रियसपिष्कः` इति। `इणः षः` (8.3.39) इति विषर्सनीयस्य षकारः। अवमुक्ते उपानहौ येन स `अवमुक्तोपानत्कः` इति। `नहो धः` (8.2.34) इति विहितस्य धकारस्य `झलां जशोऽन्ते` (8.2.39) इति जश्त्वम्--दकारः, तस्य `खरि च` (8.4.55) इति चर्त्वम्--तकारः।
किं पुनरेतद्विभक्त्यन्तानां पाठे प्रयोजनम्? इत्याह--`तत्र` इत्यादि। तत्त्रेत्यनेन विभक्त्यन्तानां पाठः प्रत्यवमृश्यते।
`अर्थान्नञः` इति। नञ्परो योऽर्थशब्दस्तदन्ताद्बहुव्रीहेः कब्भवति। नास्त्यर्थोऽस्येति अनर्थकः।।

