---
index:  5.3.113
sutra:  व्रातच्फञोरस्त्रियाम्
vritti:  nyasa
---

`व्रातवाचिभ्यः` इति। अथ स्वरूपस्यैव ग्रहणं कस्मान्न भवति? च्फञोरल्पाच्तरस्य परनिपातात्; स हि लक्षणान्तरानपेक्षतामाचष्टे। तेन `स्वं रूपं शब्दस्य (1.1.68) इत्येतदपीह नापेक्ष्यत इति न भवति स्वरूपग्रहणम्। `कौञ्जायान्यः` इति। `गोत्रे कुञ्जादिभ्यश्च्फञ्` (4.1.98) `कौञ्जायनो` इति। `जतेरस्त्रीविषयात्` (4.1.63) इति ङीष्। जातित्वं तु `गोत्रं च चरणैः सह` (मा.भा. 2 225) इति।।

