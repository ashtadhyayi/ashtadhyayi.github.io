---
index: 4.2.87
index_padded: 4.2.087

sutra:  कुमुदनडवेतसेभ्यो ड्मतुप्
vritti:  nyasa
---

कुमुदशब्दाट्ठच्ठकोः प्राप्तयोः। नडशब्दादपि `नडशादाड्डवलच्` (4.2.88) इति `नडादीनां कुक्च` 4.2.91) इति। अस्मिंश्च विधौ प्राप्ते वेतसशब्दादपि मतुब् विधीयते। `महिषाच्च` इत्यादि। `महिषशब्दान्मतुब् विधीयते` इत्येतदर्थरूपं व्याख्येयमित्यर्थः। तत्रेदं व्याख्यानम्-- पूर्वसूत्राच्चकारोऽनुवर्त्तते, स चानुक्तसमच्चयार्थः। तेन महिषशब्दादपि भविष्यतीति।।

