---
index: 8.1.34
index_padded: 8.1.034

sutra:  नहो धः
vritti:  nyasa
---

`उपानत्` इति। `णह बन्धने` (धा.पा.1166) क्विप्, `नहिवृति` (6.3.116) इत्यादिना दीर्घः। एवं परीणत्` इति। अत्र णत्वं तु `उपसर्गादसमासेऽपि, (8.4.14) इत्यादिना। प्रक्रियालाघवार्थं दकारे विधातव्ये धकारविधानम्--नद्धेत्यत्र `झषस्तथोर्धोऽधः` (8.2.40) इति धत्वं यथा स्यादित्येवमर्थम्। दकारे हि तन्न स्यात्, दकारस्याझष्त्वात्। `रदाभ्यां निष्ठातो नः` (8.2.42) इत्येवमर्थं च, नकारो यथा न स्यादिति।।

