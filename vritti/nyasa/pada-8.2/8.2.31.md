---
index: 8.2.31
index_padded: 8.2.031

sutra:  हो ढः
vritti:  nyasa
---

`सोढा` इति। `हो ढः` इति ढत्वे कृते `झषस्तथोर्धोऽधः` (8.2.40) इति तृचतकारस्य धत्वम्, ष्टुत्वम्, `ढो ढे लोपः` (8.2.13) `सहिवहोरोदवणस्य` (6.3.112) इत्योत्त्वम्। `जलाषाट्` इति। जलं सहत इति `भजो ण्विः` (3.2.62), `छन्दसि सहः` (3.2.63) इति ण्विः, उपधावृद्धिः उपपदसमासः, `अन्येषामपि दृश्यते` (6.3.137) इति पूर्वपदस्य दीर्घ, ढकारस्य जश्त्वम्--डकारः, तस्य चर्त्त्वम्--टकारः, `सहेः साडः सः` (8.3.56) इति मूर्घन्यः। `प्रष्ठवाट्` इति। `वहश्च` (3.2.64) इति ण्विः।
`चुहोः कुढौ` इत्येकयोग एव कर्त्तव्ये पृथग्योगकरणं समसंख्यात्वप्रतिषेधार्थम्। एकयोगे तु समसंख्यत्वाज्झलादौ कुत्व पदान्ते ढत्वं स्यात्।।


