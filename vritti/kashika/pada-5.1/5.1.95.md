---
index: 5.1.95
index_padded: 5.1.095

sutra:  तस्य च दक्षिणा यज्ञाख्येभ्यः
vritti:  kashika 
---

तस्य इति षष्ठीसमर्थेभ्यो यज्ञाख्येभ्यो दक्षिणा इत्येतस्मिन्नर्थे ठञ् प्रत्ययो भवति। अग्निष्टोमस्य दक्षिणा आग्निष्टोमिकी। वाजपेयिकी। राजसूयिकी। आख्याग्रहणम् अकालादपि यज्ञवाचिनो यथा सयातिति। इतरथा हि कालाधिकारादेकाहद्वादशाहप्रभृतय एव यज्ञा गृह्येरन्। प्राग्वतेः सङ्ख्यापूर्वपदानां तदन्तग्रहणम् अलुकि (7.3.17) इति कालाधिकारे ऽपि द्वादशाहादिष्वस्ति प्राप्तिः।

