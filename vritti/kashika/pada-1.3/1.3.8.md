---
index: 1.3.8
index_padded: 1.3.008

sutra:  लशक्वतद्धिते
vritti:  kashika 
---

तद्धितवर्जितस्य प्रत्ययस्यादितो वर्तमाना लकारशकारकवर्गा इत्संज्ञा भवन्ति। लकरः, ल्युट् च (3.3.115) चयनम्, जयनम्। शकारः, कर्तरि शप् (3.1.68) भवति, पचति। कवर्गः, क्तक्तवतू निष्ठा (1.1.26) भुक्तः, भुक्तवत्। प्रियवशो वदः खच् (3.2.38) प्रियंवदः, वशंवदः। ग्लाजिस्थश्च ग्स्नुः (3.2.139) ग्लास्नुः, जिष्णुः, भूष्णुः। भञ्जभासमिदो घुरच् (3.2.161) भुअङ्गुरम्। टाङसिङसाम् इनाऽत्स्याः (7.1.12) वृक्षात्, वृक्शस्य। अतद्धिते इति किम्? चूढालः। लोमशः। कर्णिका।

