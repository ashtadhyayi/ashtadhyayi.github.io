---
index: 2.2.21
index_padded: 2.2.021

sutra:  तृतीयाप्रभृतीन्यतरस्यम्
vritti:  kashika 
---

अमा एव इत्यनुवर्तते। उपदंशस् तृतीयायाम् (3.4.47) इत्यतः प्रभृति यान्युपपदानि तानि अमा एव अव्ययेन सहान्यतरस्यां समस्यन्ते, तत्पुरुषश्च समासो भवति। उभयत्रविभाशेयम्। यदमा एव तुल्यविधानम् उपपदं तस्य प्राप्ते, यथा उपदंशस् तृतीयायाम् (3.4.47) इति। यत् पुनरमा च अन्येन च तुल्यविधानं तस्य प्राप्ते, यथा अव्यये ऽयथाभिप्रेताख्याने कृञः क्त्वाणमुलौ (*3,4..59) इति। मूलकोपदंशं भुङ्क्ते, मूलकेन उपदंशं भुङ्क्ते। उच्चैःकारम् आचष्टे, उच्चैः कारम्। अमा एव इत्येव, पर्यप्तिवचनेष्वलमर्थेषु (3.4.66), पर्याप्तो भोक्तुम्। प्रभुर्भोक्तुम्।

