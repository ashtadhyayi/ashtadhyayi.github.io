---
index: 8.3.4
index_padded: 8.3.004

sutra:  अनुनासिकात् परो ऽनुस्वारः
vritti:  kashika 
---

अन्यशब्दो ऽत्राध्याहर्तव्यः। तदपेक्षया चेयम् अनुनासिकातिति पञ्चमी। अनुनासिकादन्यो यो वर्णः रोः पूर्वः, यस्य अनुनासिकः न कृतः, ततः परो ऽनुस्वार आगमः भवति। वक्ष्यति समः सुटि (*8-3-5) संस्कर्ता। संस्कर्तुम्। संस्कर्तव्यम्। पुमः खय्यम्परे (*8-3-6) पुंस्कामा। नश्छव्यप्रशान् (*8-3-7) भवांश्चरति। केचित् तु परशब्दम् एव अन्यार्थं वर्णयन्ति। अनुनासिकात् परः अनुनासिकातन्यः अनुस्वारो भवति। यस्मिन् पक्षे ऽनुनासिको न अस्ति तत्र अनुस्वारागमो भवति। स तु कस्य आगमो भवति? रोः पूर्वस्य एव इति वर्तते, व्याख्यानादादेशो न भवति।

