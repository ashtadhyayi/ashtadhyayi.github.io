---
index: 1.4.1
index_padded: 1.4.001

sutra:  आ कडारादेका संज्ञा
vritti:  kashika 
---

काडराः कर्मधारये (2.2.38) इति वक्ष्यति। आ एतस्मात् सूत्रावधेर्यदित ऊर्ध्वम् अनुक्रमिष्यामः, तत्र एका संज्ञा भवति इति वेदितव्यम्। का पुनरसौ? या परा अनवकाशा च। अन्यत्र सञ्जासमावेशान् नियमार्थं वचनम् एकैव संज्ञा भवति इति। वक्ष्यति ह्रस्वं लघु (1.4.10), भिदि, छिदि भेत्ता, छेत्ता। संयोगे गुरु (1.4.11), शिक्षि, भिक्षि शिक्षा, भिक्षा। संयोगपरस्य ह्रस्वस्य लघुसंज्ञा प्राप्नोति, गुरुसंज्ञा च। एका संज्ञा इति वचनाद् गुरुसंज्ञा एव भवति। अततक्षत्, अररक्षत्, सन्वल्लघुनि चङ्परे ऽनग्लोपे (7.4.93) इत्येष विधिर् न भवति।

