---
index: 3.1.83
index_padded: 3.1.083

sutra: हलः श्नः शानज्झौ
vritti: tattvabodhini
---

<<हलः श्नः शानज्झौ>> - हलः श्नः । स्तभानेति ।अतो हे॑ रित्यारम्भसामथ्र्यात्संनिपातपरिभाषाया अप्रवृत्तेर्लुक् । अत एवजही॑त्यत्र हिलोपवारणायेयं परिभाषा नोपन्यस्तेत्याहुः । यत्तु कैश्चिच्छानजादेशो धातुपाठपठितेभ्यः परस्य श्नो भवति न तु सोत्रेभ्य इति व्याख्या स्तभ्नीहीत्युदाह्मतं तन्निष्प्रमाणं, माधवादिग्रन्थविरुद्धं च ।