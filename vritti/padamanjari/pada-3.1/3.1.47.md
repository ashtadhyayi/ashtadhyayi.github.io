---
index: 3.1.47
index_padded: 3.1.047

sutra:  न द्दशः
vritti:  padamanjari
---

न द्दशः।। पूर्वेणेति। `शल इगुपधात्` इत्यनेन। अङ्सिचौ भवत इति। परस्मैपदेष्वन्यत्र सिजेव। अदर्शदिति। `ऋद्दशोऽङि गुणः`। अद्राक्षीदिति। `सृजिद्दशोर्झल्यमकिति`। अथ `च्लेः सिच्` इत्यस्यानन्तरं क्सस्य बाधनार्थ सिजेव कस्मान्न विहितः, इरित्त्वसामर्थ्यादङपि भविष्यति? सत्यम्; तत्रापि `द्दशश्च` इति चकारः कर्त्तव्य इति लाघवे नास्ति विशेषः।।
