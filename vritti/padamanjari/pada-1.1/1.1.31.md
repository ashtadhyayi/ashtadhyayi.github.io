---
index: 1.1.31
index_padded: 1.1.031

sutra:  द्वन्द्वे च
vritti:  padamanjari
---

अयं समुदायस्यैव निषेधो नावयवानाम्, कुतः ? त्यादादीनां तावत् `त्यदादीनि सर्वैर्नित्यम्` इति एकशेषेण भाव्यम्, प्राक् च त्यादादिभ्योऽकारान्ताः,तत्र न काकचोर्विशेषः; `सर्वनाम्नो वृत्तिमात्रे पुंवद्भावः` त्विष्यत एव-दक्षिणोत्तरपूर्वाणामिति, सोऽयं प्रतिषेधो ज्ञापयति-`अस्ति सर्वनामसंज्ञायां तदन्तविधिः` इति ।।
