---
index: 1.1.54
index_padded: 1.1.054

sutra:  आदेः परस्य
vritti:  padamanjari
---

शास्त्रे न क्वचित्परस्येत्युच्चार्य्य कार्यं विधीयत इति निर्विषयमेतदित्यभिप्रायेणाह--क्व चेति । यत्रेत्यादि । पञ्चमीनिर्देशेषु `तस्मादित्युत्तरस्य` इति परस्य कार्यं विधीयत इत्यर्थः । आसीन इति । `आस उपवेशने` अनुदात्तेत् । द्वीपमिति । द्विधागता आपो।स्मिन्निति `ऋक्पूरब्धूःपथामानक्षे` इति अकारः समासान्तः ।।
