---
index: 3.4.75
index_padded: 3.4.075

sutra:  ताभ्यामन्यत्रोणादयः
vritti:  padamanjari
---

ननु च `अन्यत्रोणादयः` इत्यप्युक्ते प्रकृतत्वादेव ताभ्यामन्यत्रेति विज्ञास्यते ? अत आह---सम्प्रदानार्थ इति । कृषित इत्यादिना कर्मणि वृत्तिं दर्शयति । अत्रेडागमश्चिन्त्यः । एवं तनित इत्यत्रआपि ।
केचिदाहुः---`यस्य विभाषा` इतीट्प्रतिषेधोऽनित्यः, कृतिनृत्योरीदित्करणात् । तद्धि `श्वीदितो निष्ठायाम्` इतिट्प्रतिषेधार्थं क्रियते तत्र `सेऽसिचि कृति` इति विभआषितेट्त्वादेव `यस्य विभाषा` इतीट्प्रतिषेधो भविष्यतीति किमीदित्करणेन ।
अपर आह---चुरादावदन्तौ कृपितनी पठितव्याविति ।।
