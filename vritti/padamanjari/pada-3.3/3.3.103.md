---
index:  3.3.103
sutra:  गुरोश्च हलः
vritti:  padamanjari
---

प्रकृतस्य धातोर्हला विशेषणात्तदन्तविधिरित्याह---हलन्तो यो धातुरिति । अज्विशेषवाचिनो गुरुशब्दस्य हलन्ते धातौ न मुख्या वृत्तिः सम्भवतीति तद्वति तच्छब्दो विज्ञायत इत्याह---गुरुमानिति । विपर्ययस्तु न न भवति---गुर्वन्तो यो धातुर्हल्वानिति; `चेष्टायामनध्वनि` `आशंसायां भूतवच्च` इति निर्देशात् । कुण्डा, हुण्डेति । `कुडि दाहे`, `हुडि संघाते` ।।
