---
index: 3.3.42
index_padded: 3.3.042

sutra:  सङ्घे चानौत्तराधर्ये
vritti:  padamanjari
---

प्राणिनां समुदायः सङ्घ इति । `सङ्गोद्घौ गणप्रशंसयोः` इति गणमात्रे निपातितोऽपि सङ्घशब्दः प्राणिनामेव समुदाये रूढ इति भावः । एकधर्मसमावेशेनेति । एकधर्मोऽनुगतः । औत्तराधर्येणेति । उत्तरे चाधरे चोत्तराधराः, तेषां भाव औत्तराधर्यम् ।
सूकरनिचय इति । स्तनपानाय यदोत्तराधरभावेन शेरते तदेदं प्रत्युदाहरणम्, यदा तु भिक्षुवत्पृथक्पृथगेव तिष्ठन्ति, तदेदमुदाहरणमेव भवति ।। 
