---
index:  3.3.174
sutra:  क्तिच्क्तौ च संज्ञायाम्
vritti:  padamanjari
---

तन्तिरिति । `अनुदात्तोपदेश` इत्यादिनानुनासिकलोपः प्रापनोति, `अनुनासिकस्य क्विझलोः क्ङिति` इति दीर्घत्वं च, तदुभयमपि न भवति; `न क्तिचि दीर्घश्च` इति प्रतिषेधात् । सातिरिति । सनः क्तिचि `लोपश्चास्यान्यतरस्याम्` इत्यात्वम् । क्तिचश्चकारश्चिन्त्यप्रयोजनः; `न क्तिचि दीर्घश्च` इत्यत्र एकानुबन्धकपरिभाषया क्तिनो निवृत्तेः सिद्धत्वात् ।। 
