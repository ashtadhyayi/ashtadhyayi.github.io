---
index:  3.2.188
sutra:  मतिबुद्धिपूजार्थेभ्यश्च
vritti:  padamanjari
---

मतिबुद्धिपूजार्थेभ्यश्च।। मतिरिच्छेति। बुद्धेः पृथगुपादानाद् बुद्धिर्न गृह्यते। मत इति। `अनुदात्तोपदेश` इत्यनुनासिकलोपः।
शीलित इत्यादि। `शील समाधौ`,`रक्ष पालने`,`क्षमूष् सहने`,`क्रुश आह्वाने रोदने च`,`जुषी प्रीतिसेवनयोः`,`रुष रोषे`,`हृञ् हरणे`;`हृषु अलीके`,`हृष् तुष्टौ` इति वा; `तुष तुष्टौ`,`कमु कान्तौ`,`यम उपरमे`,`कष हिंसायाम्` मृङ् प्राणत्यागे`। तत्राद्यौ सेटौ, उदितामुदितां च `यस्य विभाषा` इतीट्प्रतिषेधः, ईदितः `श्वीदितो निष्ठायाम्` इति। हृष्ट इति। `हृषेर्लोमसु` इति। कषेः `कृच्छ्रगहनयोः कषः` इति। रुषेः `रुष्यमत्वरसंधुषास्वनाम्` इति विकल्पः।
सुप्त इति। सुपेः `त्रीतः क्तः` इत्येव सिद्धे नजिङा तच्छीलादिषु बाद्या मा भूदिति समुच्चीयते। क्वचित्तु सृप्त इति पठ्यते।।
इति श्रीहरदत्तमिश्रविरचितायां पदमञ्चर्यो
  तृतीयस्याध्यायस्य द्वितीयः पादः।।
----।।।।।----


