---
index: 3.2.67
index_padded: 3.2.067

sutra:  जनसनखनक्रमगमो विट्
vritti:  padamanjari
---

जनसनखनक्रमगमो विट्।। विशेषणार्थश्चोति। `विवनोः` इत्युच्यमाने हि क्विबादीनामपि ग्रहणं स्यात्। अथात्र निरनुबन्धकत्वादस्यैव ग्रहणम्? `वेरपृक्तस्य` इत्यत्राप्यस्यैव ग्रहणं स्यात्। अथात्र क्विबादीनामपि ग्रहणं स्यात्? `विड्वनोरनुनासिकस्यात्` इत्यत्रापि स्यादिति समानं वच इति भावः। गोषा इति। `सनोतेरनः` इति षत्वम्। अग्रेगा इति। पूर्ववदलुक्।।
