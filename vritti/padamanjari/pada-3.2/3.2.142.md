---
index:  3.2.142
sutra:  सम्पृचानुरूधाङ्यमाङ्यसपरिसृसंसृजपरिदेविसंज्वरपरिक्षिपपरिरटपरिवदपरिदहपरिमुहदुषद्विषद्रुहदुहयुजाक्रीडविविचत्यजरजभजातिचरामुषाभ्याहनश्च
vritti:  padamanjari
---

सम्पृचानुरुधाङ्यमाङ्यसपरिसृसंसृजपरिदेविसंज्वरपरिक्षिपपरिरटपरिवदपरिदहपरिमुहदुषद्विषद्रहदुहयुजाक्री़विविचत्यजरजभजातिचराचरामुषाभ्यहनश्च।। `पुची संपर्के`, रुधिर् आवरणे`; `अनो रुध कामे` इत्यस्य तु दैवादिकस्याग्रहणम्; पृचिना साहचर्यात्। अनुना सह पठितस्य दैवादिकस्य ग्रहणमित्यन्ये। `यम उपरमे`,`यसु प्रयत्ने`, `सृ गतौ`,`सृज विसर्गे`, देवृ देवने`,`ज्वर रोगे`,`क्षिप् प्रेरणे`,`रट परिभाषणे`,`वद व्यक्तायां वाचि`,`दह भस्मीकरणे`,`मुह वैचित्ये`,`दुष वैकृत्ये`,द्विष अप्रीतौ`,`द्रुह जिघांसायाम्`,`दुह प्रपूरणे`,`युजिन् योगे`,`क्रीडृ विहारे, `विचिर् पृथग्भावे`,`त्यज हानौ`,`रञ्ज रागे`,`भज सेवायाम्`,`चर गत्यर्थः, `मुष स्तेये`,`हन हिसागत्योः`। परिदेविर्बूवादिरिति। गृह्यते इति सम्बन्धः। क्रीडार्तस्य तु ण्यन्तस्याग्रहणम्, अण्यन्तैः साहचर्यात्, प्रतिपदोक्तत्वाच्च। अत एव `दिव परिकूजन` इत्यस्य चौरादिकस्यापि न भवति। संपर्कीति। `चजोः कु घिण्ण्यतोः` इति कुत्वम्। येऽत्र संपूर्वाः तेषां द्वन्द्वं कृत्वा `सम एतेभ्यः` इति वक्तव्यम्, एवमाङ्पूर्वेषु परिपूर्वेषु च, एवं सिद्धे यत्प्रतिपदं पठति तस्यैतत्प्रयोजनम्---उपात्ताद#एव रूपाद्यथा स्यात्, उपसर्गान्तरयुक्तान्मा भूदिति।।
