---
index:  3.2.105
sutra:  छन्दसि लिट्
vritti:  padamanjari
---

छन्दसि लिट्।। आततानेति। `णलुत्तमो वा` इति णित्त्वपक्षे वृद्धिः। धातुसम्बन्धे स विधिरिति। `धातुसम्बन्धे प्रत्ययाः` इत्यधिकारात्। लिट इकारटकारौ विशेषणार्थौ, `लिटः कानज्वा` `लिट्यभ्यासम्योभयेषाम्` इत्यादौ `ल` इत्युच्यमानेऽन्येषामपि लङादीनां ग्रहणं स्यात्, निरनुबन्धकत्वादस्यैव ग्रहणं भविष्यति। परोक्षे लिटोऽपि तर्हि न प्राप्नोति? टकारष्टेरेत्वार्थश्च।।
