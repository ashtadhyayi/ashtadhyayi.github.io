---
index: 2.4.45
index_padded: 2.4.045

sutra:  इणो गा लुङि
vritti:  padamanjari
---

इणो गा लुङि।। अगुरिति। `गातिस्था` इति सिचो लुक्, `आतः` इति झेर्जुस्, `उस्यपदान्तात्`। इण्वदिक इति वक्तव्यमिति। यद्यस्यैवायं प्रकरणस्य शेषः स्यात् `इणिकोर्गा लुङि---इति सूत्रन्यासः कर्तव्यः` इत्यवक्ष्यत; यतस्तु खलु पृथगिण्वदिक इत्याह, तेन मन्यामहे---सर्वस्य शास्त्रस्य शेषोऽयमिति। तेन `इणो यण्` `एतिस्तु शासु` इत्याद्यपि भवति----अधियन्ति, अधीत्येति।।
