---
index:  6.1.198
sutra:  आमन्त्रितस्य च
vritti:  padamanjari
---

अत्र `कारकादत्तश्रुत्योरेवाशिषि` इति प्राप्तिः प्रतिषिद्ध्यते, शेषनिधातेन बाध्य #त्यिर्थः। प्रत्ययलक्षणमत्रेष्यत इति। षष्ठीनिर्देशेन तत्कार्यस्य स्पष्टत्वात्। सर्पिरिति। सृपेरिसि सर्पिः सब्दोऽन्त्योदात्तः, `स्वमोर्नपुंसकात्` इति सोर्लुक्। सप्तशब्दौ घृतादित्वादन्तोदात्तः, `षङ्भ्यो लुक्` इति जसो लुक् ।।
 
पथिमथोः सर्वनामस्थाने ।। 6.1.199 ।। 
पथिमथिशब्दावित्यादि। `गमेरिनिः`, `पुषः कित्`, `मन्थः`, `पतेस्थ च` इतीनिप्रत्ययः, मन्थः कित्त्वादुपधालोपः--पन्थाः, मन्था इति। `पथिमथ्यृभुक्षामात्` इत्यादिकार्यम् ।
पथः पश्येति। भस्य टेर्लोपः। प्रत्ययलक्षणमत्रापि नेष्यते। अतिप्रसङ्गस्तु पूर्ववत् ।।

