---
index:  6.1.203
sutra:  वृषादीनां च
vritti:  padamanjari
---

`वृषु सेचने`, `जनी प्रादुर्भावे`, `ज्वर रोगे`, `हि गतौ`, `कै गै रै शब्दे`। एते सर्वेऽच्प्रत्ययान्ता इति। पचादित्वात्। बाहुल्याच्चेदमुक्तम्। वृषः--इत्यत्रेगुपधलक्षणः कः। `णीञ् प्रापणे`, `तायृ सन्तानपालनयोः`। केचित्तय इति पठन्ति, `अय पय तय गतौ`, क्वचिच्चयशब्दः पठ्यते, स चिनोतेर्द्रष्टव्यः। `इण् गतौ`, अंस समाधाने`, `विद ज्ञाने`, `षूद निरासे`, `दु दाहे`,। `वद व्यक्तायां वाचि`, `अत सातत्यगमने`। केचिदेतौ न पठन्ति। `गुहूसंवरणे`, `शम उपशमे`, `अण रण शब्दे`।
सम्मतौ भावकर्मणोरिति। शमरणाविति वर्त्तते, सम्मतावर्थे शमरणौ भावकर्मणोर्यथाक्रममाद्युदात्तौ भवतः। `मात्रि गुप्तभाषणे`। शान्तिरिति। शमेः क्तिचि `कमु कान्तौ`, `यमु उपरमे`, केचिद्यमशब्दं न पठन्ति।
`ऋ शब्दे गतौ`, `घृञ् धारणे`, `कृ़ विक्षेपे`, भिदादिपु निपातनाद्वृद्धिः। `वह प्रापणे`, `कृपू सामर्थ्ये`, `पद गतौ` ।।

