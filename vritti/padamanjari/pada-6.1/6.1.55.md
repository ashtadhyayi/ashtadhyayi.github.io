---
index: 6.1.55
index_padded: 6.1.055

sutra:  बिभेतेर्हेतुभये
vritti:  padamanjari
---

हेतुभयमिति। `पञ्चमी भयेन` इति समासः, तदाह--हेतोर्भयमिति। किं पुनस्तत्? इत्याह-स यस्य भयस्येति। स चात्त्वपक्षे न भवतीति। एकदेशविकृतस्यानन्यट्वात्प्राप्नोति, कुतो न भवति? इत्याह--लीभियोरीकारप्रश्लेषनिर्द्देसादिति। `लीलोर्नुग्लुकौ` इति लियो नुग्विधीयते, यश्च `भियः षुक्`--तावुभावप्याकारान्तयोर्न भवतः, कुतः? लीई भीई इति ईकारप्रश्लेषेणेकारान्तयोर्विधानात्। लीभियोः प्रश्लेषनिर्द्देशादिति वार्त्तिके सह पाठादिह लियो ग्रहणम् ।।

