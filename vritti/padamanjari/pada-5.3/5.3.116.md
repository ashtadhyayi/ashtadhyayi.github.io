---
index:  5.3.116
sutra:  अभिजिद्विदभृच्छालावच्छिखावच्छमीवदूर्णावच्छØमदणो यञ्
vritti:  padamanjari
---

अभिजयतीत्यभिजित्, वेत्तीति विदः, इगुपधलक्षणः कः, तान्बिभर्त्तीति विदभृत्, अन्ये मन्वन्ताः। अभिजिदादिभ्योऽणन्तेभ्य इति। सूत्रेऽभिजिदादय एवाणिति विशेषण समासः। अभिजिदादिप्रकृतयश्चाणन्ता अभिजिदादयः उच्यन्ते। गोत्रप्रत्ययस्येति। अपत्यप्रत्ययस्येत्यर्थः। आभिजितो मुहूर्त्त इति। `नक्षत्रेण युक्तः` इत्यण्, उत्तरस्य--`सास्य देवता` इति। इहाभिजित्यस्यायम् आभिजितक इति `गोत्रचरणाद्वुञ्` भवति, `आपत्यस्य` इति यलोपः। गोत्रप्रत्ययान्ताद्ध्ययमिष्यते। तेन स्वार्थिकत्वादयमपि यञ् गोत्रप्रत्यय एव भवति ।।

इति श्रीहरदत्तमिश्रविरचितायां पदमञ्जर्यां पञ्चमस्याध्यायस्य तृतीयः पादः ।।
                 -------------- 


