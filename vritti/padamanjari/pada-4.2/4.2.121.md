---
index:  4.2.121
sutra:  धन्वयोपधाद् वुञ्
vritti:  padamanjari
---

धन्ववाचिन इति । धन्वविशेषवाचिन ऐरावतादेरित्यर्थः । स्वरूपस्य पर्यायाणां च ग्रहणं न भवति, वृद्धाधिकारात् । पारेधन्वक इति । `पारेमध्ये षष्ठ्या वा` इत्यव्ययीभावः, `अचश्च` इति टच् समासन्तः, वुञि यस्येति लोपः । यदि तु धन्वशब्दो नपुंसकलिङ्गः, ततः `नपुंसकादन्यतरस्याम्` इति टजभावपक्षे वुञि` नस्तद्धिते` इति टिलोपः । साङ्काश्यकाम्पिल्यशब्दौ वुञ्छणादिसूत्रेण ण्यान्तौ ।।
