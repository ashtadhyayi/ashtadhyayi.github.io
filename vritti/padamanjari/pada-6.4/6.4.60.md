---
index: 6.4.60
index_padded: 6.4.060

sutra: निष्ठायां अण्यदर्थे
vritti: padamanjari
---

  ण्यतः कृत्यस्यार्थो भावकर्मणी इति । यद्यपि भव्यगेयादावाप्लाव्यापात्यशब्दयोः कर्तापि पक्षे ण्यदन्तयोर्वाच्यः, तथापि क्षियः सन्निधानातदीयो ण्यदर्थ एव पर्युदस्यते ।  प्रक्षीणमिदं देवदतस्येति । अधिकरणवाचिनश्च इति कर्तरि षष्ठी । अधिकरण इति । क्तः प्रत्यय इत्यनुषङ्गः । एवमक्षितमिति भावे इत्यत्रापि ॥