---
index:  4.3.131
sutra:  रैवतिकादिभ्यश्छः
vritti:  padamanjari
---

पूर्वेणेति । `गोत्रचरणाद् वुञ्` इत्यनेन रैवतिकीय इति । रेवत्या अपत्यम् `रेवत्यादिभ्यष्ठक्` रैवतिकः, ततश्छः । अन्ये इञन्ताः, तत्रानन्तरसूत्रात्प्रतिषेधोऽनुवर्त्तिष्यते, रैवतिकादिभ्यो वुञः प्रतिषेधे विज्ञायमाने यत्रापवादो नास्ति---रैवतीकीय इति, तत्र `वृद्धाच्छः` इत्येव सिद्धः; क्षेमवृद्धिशब्ददपि गहादित्वाच्छः; अन्येषु `इञश्च` इत्यण् स्यात्, तस्माच्छग्रहणम् ।।
