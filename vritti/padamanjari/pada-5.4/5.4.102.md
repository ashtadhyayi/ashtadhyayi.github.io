---
index:  5.4.102
sutra:  द्वित्रिभ्यामञ्जलेः
vritti:  padamanjari
---

द्वाभ्यामञ्जलिभ्यां क्रीतो द्वयञ्जलिरिति। अञ्जलिपरिमितो व्रीह्यादिरञ्जलिः; न पाणिद्वयम्, तस्य मुल्लत्वासम्भवात्। ततश्च परिमाणत्वात्प्राग्वतीयस्य ठकः `अध्यर्द्धपूर्व` इति लुक्। द्व्यञ्जलिप्रिय इति। व्यवस्थइतविभाषात्वादुत्तरपदद्विगोर्न भवतीत्याहुः ।।

अनसन्तान्नपुंसकाच्छसि ।। 5.4.103 ।। 
सुत्रामाणमिति। सुष्ठु त्रायते इति `आतो मनिन्`, उपपदसमासः। अनेहसमिति। `नञ्याहन एह च` इत्याङ्पूर्वाद्धन्तरेसिप्रत्ययः, धातूपसर्गयोश्चेहादेशः, नञ उपपदसमासः, द्वितीयैकवचनम्।
अन्तग्रहणं विस्पष्टार्थम् ।।

