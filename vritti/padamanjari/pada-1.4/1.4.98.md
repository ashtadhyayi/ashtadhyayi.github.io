---
index: 1.4.98
index_padded: 1.4.098

sutra:  विभाषा कृञि
vritti:  padamanjari
---

`अधिरीश्वरे` इत्यनुवृत्तेः प्राप्ते विभाषेयम्। यदत्र मामधिकरिष्यतीति। अधिपूर्वः करोतिर्विनियोगे वर्त्तते, यथा--अधिकृतोऽयमिह ग्रामे। `स्वरितेनाधिकारः` इति च, ईश्वरो भवत्येवमत्र मां विनियोक्ष्यत इत्यर्थः। कर्मणि द्वितीयैषा। यद्येवम्, संज्ञाविधानस्य किं प्रयोजनं तत्राह--कर्मप्रवचनीयसंज्ञापक्ष इति। `निपातैर्यद्यदि` इति निधातप्रतिषेधात् स्यप्रत्ययस्वरेण तिङन्तमुदात्तवत्।।
पदमञ्जरी
