---
index:  4.4.116
sutra:  अग्राद्यत्
vritti:  padamanjari
---

`ऋज्रेन्द्राग्र` इत्यग्रशब्दो निपातितः । सामान्येनेति । `भवे छन्दसि` इति । ताभ्यां बाधा मा भूदिति पुनर्विधीयत इति । एवमपि यद्ग्रहणमनर्थकम्, अग्रादित्येवास्तु, प्राकरणिको यद्भविष्यति; अथ वा `अग्राद् घच्छौ च` इति चकाराद्भविष्यति, `अग्रपश्चाडिडमच्` इत्यस्य समुच्चयो न शक्यः, विदेशस्थत्वात् ? एवमप्यनन्तरस्य घनः समुच्चयो विज्ञायेत । योगविभागे पुनरनन्तरो घनेव स्यात्, योगविभागसामर्थ्यान्न भविष्यति । अथ कथम् `ताश्च एव चाध्यजननः`, `एतच्छिवे विजानीहि ब्राह्मणाध्यस्य लक्षणम्` इति भाषायां प्रयोगः ? छन्दोवदृषयः कुर्वन्ति ।।
