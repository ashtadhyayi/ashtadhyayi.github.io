---
index: 1.3.30
index_padded: 1.3.030

sutra:  निसमुपविभ्यो ह्वः
vritti:  padamanjari
---

निह्वयते इति। कथं पुनरत्रात्मनेपदम्, यावता `ह्वा` इत्याकारान्तादियं पञ्चमि, एकारान्तश्चायम्, न च विकृतिः प्रकृतिं संगृह्णाति? सत्यम्; आकारान्तात्पञ्चमी, न त्विदं प्रयोगस्थस्याकारान्तस्यानुकरणम्, किं तर्हि? धातुपाठेऽवस्थितैकारान्तस्य तस्यैव लक्षणवशादात्वम्। न चातुक्रियमाणरूपविनाशप्रसङ्गः; शास्त्रवासनया तस्यैव प्रतीतेः, यथा--`यस्येति च` इतीकाराकारयोः।।
पदमञ्जरी
