---
index: 2.3.46
index_padded: 2.3.046

vrittiindex:  891
sutra: प्रातिपदिकार्थलिङ्गपरिमाणवचनमात्रे प्रथमा॥
vritti:  laghu
---

प्रातिपदिकार्थलिङ्गपरिमाणवचनमात्रे प्रथमा.. नियतोपस्थितिकः प्रातिपदिकार्थः. मात्रशब्दस्य प्रत्येकं योगः. प्रातिपदिकार्थमात्रे लिङ्गमात्राद्याधिक्ये परिमाणमात्रे संख्यामात्रे च प्रथमा स्यात्. प्रातिपदिकार्थमात्रे - उच्चैः. नीचैः. कृष्णः. श्रीः. ज्ञानम्. लिङ्गमात्रे - तटः, तटी, तटम्. परिमाणमात्रे - द्रोणो व्रीहिः. वचनं संख्या. एकः, द्वौ, बहवः..
