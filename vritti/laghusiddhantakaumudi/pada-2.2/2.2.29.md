---
index: 2.2.29
index_padded: 2.2.029

sutra: चार्थे द्वंद्वः
vritti: laghusiddhantakaumudi
vrittiindex: 988
---

अनेकं सुबन्तं चार्थे वर्तमानं वा समस्यते स द्वन्द्वः। समुच्चयान्वाचयेत रेतरयोगसमाहाराश्चार्थाः। तत्र "ईश्वरं गुरुं च भजस्व" इति परस्परनिरपेक्षस्यानेक स्यैकस्मिन्नन्वयः समुच्चयः। "भिक्षामट गां चानय" इत्यन्यतरस्यानुषङ्गिकत्वेन अन्वयोऽन्वाचयः। अनयोरसामर्थ्यात्समासो न। ”धवखदिरौ छिन्धि" इति मिलितानामन्वय इतरेतरयोगः।  "संज्ञापरिभाषम्" इति समूहः समाहारः॥