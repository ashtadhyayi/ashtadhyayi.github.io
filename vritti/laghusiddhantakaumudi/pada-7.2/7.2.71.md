---
index: 7.2.71
index_padded: 7.2.071

sutra: अञ्जेः सिचि
vritti: laghusiddhantakaumudi
vrittiindex: 674
---

अञ्जेः सिचो नित्यमिट् स्यात्। आञ्जीत्॥ तञ्चू संकोचने॥ 15॥ तनक्ति। तञ्चिता, तङ्क्ता। ओविजी भयचलनयोः॥ 16॥ विनक्ति॥ विङ्क्तः। विज इडिति ङित्त्वम्। विविजिथ। विजिता। अविनक्। अविजीत्॥ शिषॢ विशेषणे॥ 17॥ शिनष्टि। शिं शिंष्टः। शिंषन्ति। शिनक्षि। शिशेष। शिशेषिथ। शेष्टा। शेक्ष्यति। हेर्धिः। शिण्ड्ढि। शिनषाणि। अशिनट्। शिंष्यात्। शिष्यात्। अशिषत्॥ एवं पिषॢ संचूर्णने॥ 18॥ भञ्जो आमर्दने॥ 19॥ श्नान्नलोपः। भनक्ति। बभञ्जिथ, बभङ्क्थ। भङ्क्ता। भङ्ग्धि। अभाङ्क्षीत्॥ भुज पालनाभ्यवहारयोः॥ 20॥ भुनक्ति। भोक्ता। भोक्ष्यति। अभुनक्॥