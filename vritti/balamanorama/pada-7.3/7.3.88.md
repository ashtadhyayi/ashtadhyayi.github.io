---
index: 7.3.88
index_padded: 7.3.088

sutra: भूसुवोस्तिङि
vritti: balamanorama
---

<<भूसुवोस्तिङि>> - भूसुवोस्तिङि । "मिदेर्गुण" इत्यतो "गुण" इति,नाभ्यास्तस्याचि पिती॑त्यतो नेति सार्वधातुक इति चानुवर्तते । तदाह — एतयोरिति । भू सू इत्यनयोरित्यर्थः । इहषूङ् प्राणिगर्भविमोचने॑ इतिलुग्विकरणस्यैव ग्रहणं, न तु सुवतिसूयत्योः शविकरणश्यन्विकरणयोरपि, तत्र तिङो विकरणेन व्यवधानात् । अथ अभूत् इत्यत्र तकारस्येडागममाशह्कितुमाह — 