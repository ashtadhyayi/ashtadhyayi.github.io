---
index: 6.4.41
index_padded: 6.4.041

sutra: विड्वनोरनुनासिकस्यात्‌
vritti: balamanorama
---

<<विड्वनोरनुनासिकस्यात्>> - विड्वनोरनुनासिकस्याऽ‌ऽत् । विड्वनोरिति सप्तमी । अनुनासिकस्य —  आदिति छेदः । विजावेति । जनेर्वनिप् । जनेर्नकारस्य आकारः । सवर्णदीर्घः । अवावेति । ओणेर्वनिप् । णकारस्य आकारः । अवादेशः । विजिति । "उदाह्यियते" इति शेषः । रोट् रेडिति ।रुष, रिष हिंसायाम् विच् ।वेरपृक्तस्ये॑ति वलोपः । सुगण्णिति । गमएर्विच् । 