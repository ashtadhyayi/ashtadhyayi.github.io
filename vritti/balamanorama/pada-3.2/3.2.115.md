---
index: 3.2.115
sutra: परोक्षे लिट्
vritti: balamanorama
---

<<परोक्षे लिट्>> - परोक्षे लिट् ।अनद्यने ल॑डित्यस्मादनद्यतन इत्यनुवर्तते । "भूते" इत्यधिकृतम् । परोक्षत्वं धात्वर्थविशेषमं, तदाह — भूतानद्यतनेत्यादिना । अतीतरात्रेरन्त्ययामेन आगमिरात्रेराद्ययामेन सहितो दिवसोऽद्यतन इति लुङ्सूत्रभाष्ये कैयटे स्थितम् । परोक्षत्वं तु वर्षशतवृत्तत्वमित्येके । वर्षसहरुआवृत्तत्वमित्यपरे । द्व्यहवृत्तत्वं, त्र्यहवृत्तत्वं, त्र्यहवृत्तत्वं चेत्यन्ये । कुडकटाद्यन्तरितत्वमितीतरे । एते पक्षा भाष्ये स्थिताः । तत्र प्रयोक्तुरिन्द्रियाऽगोचरत्वं परोक्षत्वमित्येव सर्वसंमतमित्यलम् । लस्य तिबादय इति । तिबादिनवकमित्यर्थः । 