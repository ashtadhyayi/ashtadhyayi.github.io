---
index: 1.2.31
index_padded: 1.2.031

sutra: समाहारः स्वरितः
vritti: balamanorama
---

<<समाहारः स्वरितः>> - अथ स्वरितसंज्ञामाह -- समाहारः स्वरितः । पूर्वसूत्राभ्याम् उदात्त इति अनुदात्त इति चानुवर्तते । ऊकालोऽजित्यस्मादजित्यनुवर्तते । ततश्च उदात्तः अनुदात्तश्च अच् समाह्रियमाणः स्वरित इत्यर्थ प्रतीयते । एवं सति वर्णद्वयस्य स्वरितसंज्ञा स्यात् । नत्वेकस्य । अतो नैवमर्थः । किं तु उदात्तानुदात्तपदे अनुवृत्ते धर्मप्रधाने षष्ठयन्ततया च विपरिणम्येते । यत्र समाहरणं स समाहारः । अधिकरणे घञ् । ततश्च उदात्तत्वानुदात्तत्वयोर्धर्मयोर्यस्मिन्नाचि मेलन सोऽच् स्वरितसज्ञंक इत्यर्थः ।
