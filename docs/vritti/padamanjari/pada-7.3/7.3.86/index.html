<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="INDEX, FOLLOW">
    

    

    <meta property="og:title" content="" />
<meta property="og:description" content="भेता, छेतेति । कथं पुनरत्र गुणः, यावता धात्वन्तप्रत्ययाद्योर्हलोरानन्तर्ये ठ्संयोगे गुरुऽ इति गुरुसंज्ञया लघुसंज्ञाया बाधनान्न प्राप्नोति, भेदनमित्यादौ सावकाशो गुणः ? अत आह&mdash;प्रत्ययादेरिति । क्नुसनोः कित्करणेनेति । ठ्त्रसिगृधिधृषिक्षिपेः क्नुःऽ इति क्नोः किक्करणस्यैतत्प्रयोजनम्&mdash;गृध्नुरित्यादौ गुणो मा भूदिति । यदि चैवंविधे विषये गुरूपधत्वाद् गुणो न स्यात्, क्नोः कित्करणमनर्थकं स्यात् । तथा ठ्हलन्ताच्चऽ इति सनः कित्वविधानस्यैतत्प्रत्योजनम्&mdash;पित्सतीत्यादौ गुणो मा भूदिति, तदपि ज्ञापकमुक्तार्थस्य । इदं तु ज्ञापकं नोपपद्यते; सिसृक्षति, दिदृक्षते इत्यत्र ठ्सृजिदृशोःऽ इत्यमागमो मा भूदित्येवमर्थमेतत्स्यात्, तथा धिप्सतीत्यत्र नलोपार्थं तत्स्यात् । तस्मात् क्नोरेव कित्करणं ज्ञापकम् । भिनति, च्छिनतीत्यत्र श्रमोऽकारेण लघूपधमङ्गम्, तत्र धातोरिकारस्य गुणः प्राप्नोति, अत आह&mdash;उपधात्रेति । न ह्यत्र या काचिदुपधा गृह्यते, किं तर्हि ?" />
<meta property="og:type" content="article" />
<meta property="og:url" content="https://ashtadhyayi.github.io/ui/vritti/padamanjari/pada-7.3/7.3.86/" />

<meta itemprop="name" content="">
<meta itemprop="description" content="भेता, छेतेति । कथं पुनरत्र गुणः, यावता धात्वन्तप्रत्ययाद्योर्हलोरानन्तर्ये ठ्संयोगे गुरुऽ इति गुरुसंज्ञया लघुसंज्ञाया बाधनान्न प्राप्नोति, भेदनमित्यादौ सावकाशो गुणः ? अत आह&mdash;प्रत्ययादेरिति । क्नुसनोः कित्करणेनेति । ठ्त्रसिगृधिधृषिक्षिपेः क्नुःऽ इति क्नोः किक्करणस्यैतत्प्रयोजनम्&mdash;गृध्नुरित्यादौ गुणो मा भूदिति । यदि चैवंविधे विषये गुरूपधत्वाद् गुणो न स्यात्, क्नोः कित्करणमनर्थकं स्यात् । तथा ठ्हलन्ताच्चऽ इति सनः कित्वविधानस्यैतत्प्रत्योजनम्&mdash;पित्सतीत्यादौ गुणो मा भूदिति, तदपि ज्ञापकमुक्तार्थस्य । इदं तु ज्ञापकं नोपपद्यते; सिसृक्षति, दिदृक्षते इत्यत्र ठ्सृजिदृशोःऽ इत्यमागमो मा भूदित्येवमर्थमेतत्स्यात्, तथा धिप्सतीत्यत्र नलोपार्थं तत्स्यात् । तस्मात् क्नोरेव कित्करणं ज्ञापकम् । भिनति, च्छिनतीत्यत्र श्रमोऽकारेण लघूपधमङ्गम्, तत्र धातोरिकारस्य गुणः प्राप्नोति, अत आह&mdash;उपधात्रेति । न ह्यत्र या काचिदुपधा गृह्यते, किं तर्हि ?">



<meta itemprop="wordCount" content="440">



<meta itemprop="keywords" content="" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="भेता, छेतेति । कथं पुनरत्र गुणः, यावता धात्वन्तप्रत्ययाद्योर्हलोरानन्तर्ये ठ्संयोगे गुरुऽ इति गुरुसंज्ञया लघुसंज्ञाया बाधनान्न प्राप्नोति, भेदनमित्यादौ सावकाशो गुणः ? अत आह&mdash;प्रत्ययादेरिति । क्नुसनोः कित्करणेनेति । ठ्त्रसिगृधिधृषिक्षिपेः क्नुःऽ इति क्नोः किक्करणस्यैतत्प्रयोजनम्&mdash;गृध्नुरित्यादौ गुणो मा भूदिति । यदि चैवंविधे विषये गुरूपधत्वाद् गुणो न स्यात्, क्नोः कित्करणमनर्थकं स्यात् । तथा ठ्हलन्ताच्चऽ इति सनः कित्वविधानस्यैतत्प्रत्योजनम्&mdash;पित्सतीत्यादौ गुणो मा भूदिति, तदपि ज्ञापकमुक्तार्थस्य । इदं तु ज्ञापकं नोपपद्यते; सिसृक्षति, दिदृक्षते इत्यत्र ठ्सृजिदृशोःऽ इत्यमागमो मा भूदित्येवमर्थमेतत्स्यात्, तथा धिप्सतीत्यत्र नलोपार्थं तत्स्यात् । तस्मात् क्नोरेव कित्करणं ज्ञापकम् । भिनति, च्छिनतीत्यत्र श्रमोऽकारेण लघूपधमङ्गम्, तत्र धातोरिकारस्य गुणः प्राप्नोति, अत आह&mdash;उपधात्रेति । न ह्यत्र या काचिदुपधा गृह्यते, किं तर्हि ?"/>

      
    

    <link rel="stylesheet" href="https://unpkg.com/tachyons@4.10.0/css/tachyons.min.css"/>
    <link rel="stylesheet" href="//use.fontawesome.com/releases/v5.6.3/css/solid.css" integrity="sha384-+0VIRx+yz1WBcCTXBkVQYIBVNEFH1eP6Zknm16roZCyeNg2maWEpk/l/KsyFKs7G" crossorigin="anonymous">
    <link rel="stylesheet" href="//use.fontawesome.com/releases/v5.6.3/css/fontawesome.css" integrity="sha384-jLuaxTTBR42U2qJ/pm4JRouHkEDHkVqH0T1nyQXn1mZ7Snycpf6Rl25VBNthU4z0" crossorigin="anonymous">
    <link rel="stylesheet" href="//maxcdn.bootstrapcdn.com/bootstrap/4.1.3/css/bootstrap.min.css">
    <link rel="stylesheet" href="//code.jquery.com/ui/1.12.1/themes/base/jquery-ui.css">
    <link rel="stylesheet" href="/ui/css/fonts.css">
    <script src="//code.jquery.com/jquery-1.12.4.js"></script>
    <script src="//cdnjs.cloudflare.com/ajax/libs/jquery-csv/0.8.9/jquery.csv.js"></script>
    <script src="//code.jquery.com/ui/1.12.1/jquery-ui.js"></script>
    <script src="//cdnjs.cloudflare.com/ajax/libs/popper.js/1.14.3/umd/popper.min.js"></script>
    <script src="//maxcdn.bootstrapcdn.com/bootstrap/4.1.3/js/bootstrap.min.js"></script>

    <script src="/ui/js/sanscript.js"></script>
    <script src="/ui/js/sutraNavigation.js"></script>
    <script src="/ui/js/handleIncludes.js"></script>
    <script type="text/javascript">
      let pageSource = "vritti\/padamanjari\/pada-7.3\/7.3.86.md";
      let siteParams = JSON.parse("{\x22env\x22:\x22production\x22,\x22githubeditmepathbase\x22:\x22https:\/\/github.com\/sanskrit\/ashtadhyayi\/edit\/master\/\x22,\x22mainSections\x22:[\x22vritti\x22],\x22mainsections\x22:[\x22vritti\x22]}");
      let pageParams = JSON.parse("{\x22draft\x22:false,\x22index\x22:\x227.3.86\x22,\x22iscjklanguage\x22:false,\x22sutra\x22:\x22पुगन्तलघूपधस्य च\x22,\x22vritti\x22:\x22padamanjari\x22}");
      let baseURL = "https:\/\/ashtadhyayi.github.io\/ui\/";
      console.log(pageSource);
      
        let sutraId = "7.3.86";
        let sutraBasics = JSON.parse("{\"Next\":\"7.3.87\",\"Previous\":\"7.3.85\",\"अकारादिक्रमसङ्ख्या\":2382,\"कौमुदीक्रमसङ्ख्या\":2181,\"प्रकारः\":\"\",\"लघुकौमुदीविषयः\":\"\",\"लघुसिद्धान्तकौमुदीक्रमसङ्ख्या\":\"\",\"विषयः १\":\"सार्वधातुके आर्धधातुके च अङ्गकार्याणि\",\"विषयः २\":\"\",\"विषयः ३\":\"गुणः\",\"सूत्रम्‌\":\"पुगन्तलघूपधस्य च\"}");
        let vrittiBasics = JSON.parse("{\"balamanorama\":{\"name\":\"बालमनोरमा\"},\"kashika\":{\"name\":\"काशिका\"},\"laghusiddhantakaumudi\":{\"name\":\"लघुसिद्धान्तकौमुदी\"},\"mahabhashyam\":{\"name\":\"महाभाष्यम्\"},\"nyasa\":{\"name\":\"न्यासः\"},\"padamanjari\":{\"name\":\"पदमञ्जरी\"},\"satishabodha\":{\"name\":\"सतीशबोधः\"},\"siddhantakaumudi\":{\"name\":\"सिद्धान्तकौमुदी\"},\"tattvabodhini\":{\"name\":\"तत्त्वबोधिनी\"}}");
      
      

      let autocompletePageUrl = "\/ui\/data\/sutrANi.tsv";
    </script>
    <script src="/ui/js/onDocumentReady.js"></script>
    <script src="/ui/js/autocomplete.js"></script>
  </head>

  <body class="ma0 avenir bg-near-white">

    <header>
  <div class="bg-yellow  p-1">
    <nav role="navigation">
  <div class="row">
    <a  href="/ui/" class="btn btn-default col">
      <i class="fas fa-gopuram ">पाणिनीयमूलस्रोतः</i>
    </a>
    <div class="col-md-auto d-flex justify-content-center">
      <input id="sutraSearchInputBox" placeholder="सूत्रमन्विष्यताम् + Enter"><i class="btn fas fa-search "></i>
      <a href="/ui/google_site_search/"  class="btn btn-default">Google</a>
    </div>
    <div class="row col  d-flex justify-content-center">
      
        <div id="prevSutraDiv"></div>
        
        <div id="nextSutraDiv"></div>
      
      
    </div >
      
  </div>
</nav>

  </div>
</header>

    <main class="container p-3" role="main">
      
  <div>
    <article class="col-xs-12 card mt-2">
      <header>
        <div id="vrittiIdElement" class="mt-2 card-title">
          
          <a id="currentSutraDiv" class="btn btn-primary" href="https://github.com/sanskrit/ashtadhyayi/edit/master/padamanjari/pada-7.3/7.3.86.md"><i class="fas fa-edit"></i>
          <span id="vrittiTitleSpan"></span></a>
          <a href="/ui/?sutra=7.3.86" class="btn btn-secondary"> सर्ववृत्तिसहितमीक्षताम्</a>
        </div>
        <h2 id="sutraHeading" class="card-title  border  d-flex justify-content-between">
          
          
          7.3.86 पुगन्तलघूपधस्य च
        </h2>
      </header>
      <div id="vrittiContentDiv" class="card-body nested-links nested-img mid-gray">
        <p>भेता, छेतेति । कथं पुनरत्र गुणः, यावता धात्वन्तप्रत्ययाद्योर्हलोरानन्तर्ये ठ्संयोगे गुरुऽ इति गुरुसंज्ञया लघुसंज्ञाया बाधनान्न प्राप्नोति, भेदनमित्यादौ सावकाशो गुणः ? अत आह&mdash;प्रत्ययादेरिति । क्नुसनोः कित्करणेनेति । ठ्त्रसिगृधिधृषिक्षिपेः क्नुःऽ इति क्नोः किक्करणस्यैतत्प्रयोजनम्&mdash;गृध्नुरित्यादौ गुणो मा भूदिति । यदि चैवंविधे विषये गुरूपधत्वाद् गुणो न स्यात्, क्नोः कित्करणमनर्थकं स्यात् । तथा ठ्हलन्ताच्चऽ इति सनः कित्वविधानस्यैतत्प्रत्योजनम्&mdash;पित्सतीत्यादौ गुणो मा भूदिति, तदपि ज्ञापकमुक्तार्थस्य । इदं तु ज्ञापकं नोपपद्यते; सिसृक्षति, दिदृक्षते इत्यत्र ठ्सृजिदृशोःऽ इत्यमागमो मा भूदित्येवमर्थमेतत्स्यात्, तथा धिप्सतीत्यत्र नलोपार्थं तत्स्यात् । तस्मात् क्नोरेव कित्करणं ज्ञापकम् । भिनति, च्छिनतीत्यत्र श्रमोऽकारेण लघूपधमङ्गम्, तत्र धातोरिकारस्य गुणः प्राप्नोति, अत आह&mdash;उपधात्रेति । न ह्यत्र या काचिदुपधा गृह्यते, किं तर्हि ? ठिको गुणवृद्धीऽ इत्यस्योपस्थानात् स्थानित्वेन सन्निहित इगेव । अपरे त्विति । वर्णयन्तीति सम्बन्धः । पुकि अन्त इति । अन्तशब्दः समीपवचनः । यद्यपि ठ्पुगन्तऽ इत्यत्र बहुव्रीहावपि न दोषः, तथाप्यैकरूप्येण विशेषणार्थमयमपि तत्पुरुष एव व्याख्यातः । लघ्वी उपधेति । कर्मधारयः । अत्र पक्षे शाब्द एवोपधाया इका सम्बन्धः&mdash;लघ्व्या उपधाया इक इति । पुगन्तलघूपघमिति । समाहारद्वन्द्वः । क्वचिद् ठुपधात्रऽ इत्यादेर्ग्रन्थस्य पुरस्तात् संयोगे गुरुसंज्ञायामिति श्लोकत्रयं पठ।ल्ते । धात्वन्तप्रत्ययाद्योर्हलोरानन्तर्ये सति गुरुसंज्ञायां सत्यां गुणो भेतुर्भेशब्दस्य न सिध्यति । परिहरति&ndash;विध्यपेक्षमिति । इदं विधानमिति शेषः । लघूपधाद्ये विहिते सार्वधातुकार्धधातुके, तयोरङ्गस्य गुण इत्यर्थः । ननु पञ्चम्यभावात् कथं विधानमुपपद्यते ? उच्यते; षष्ठीपक्षेऽपि विशेष्यत इति चेत्को दोषः&mdash;लघूपधस्य ये सार्वधातुकार्धधातुके । के च ते ? ये तस्माद्विहिते इत्युपपद्यते । लघोश्चासाविति पाठे लघूपधाच्चासौ तृज्विहित इत्यर्थः । उपधाशब्दस्तु वृतभङ्गभयान्न प्रयुक्तः । कथं कुण्डिरिति । अङ्गाधिकारे नुमो विधानादकृत एव नुमि प्रत्ययो लघूपधाद्विहितः, तत्र परतो निमिते स्थिते कुण्डितेत्यादौ गुणः प्राप्नोति, यदि विधानं विशेष्यत इत्यर्थः । परिहरति&mdash;धातोर्नुम इति । हेतौ पञ्चमी, यस्मातत्र धातोर्नुमङ्गस्य तस्मादित्यर्थः । उक्तं हि तत्र&mdash;ठ्धातुग्रहणस्य प्रयोजनम्&mdash;धातूपदेशावस्थायामेव नुम् यथा स्यात्ऽ इति, ततश्च प्रागेव नुम्, पश्चात्प्रत्ययः; न चासौ लघूपधाद्विहितो भवति । कथं रञ्जेरिति । यदि षष्ठीनिर्द्देशेऽप इविधानं विशेष्यते, तदान्यत्रापि प्रसङ्गः, ततश्च ठत उपधायाःऽ इत्यकारोपधाद्विहिते प्रत्यये विधीयमाना वृद्धी रञ्जेर्न स्यात्; प्राक् प्रत्ययोत्पतेर्नकारोपधत्वात्&ndash;राग इति, ठ्घञि च भावकरणयोःऽ इति नकारलोपः । यद्यप्यु पधाया अकारस्य वृद्धिरुच्यते, न च ततः प्रत्ययस्य विधानं सम्भवति, तथाप्यकारोपधाद्यद्विधानं तदेवोपधाया विधानं मन्यते । स्यन्दिश्रन्थ्योरिति । यदयम् ठ्स्यदो जवेऽ, ठवोदैधोद्मप्रश्रथहिहश्रथाःऽ इति स्यन्दिश्रन्थ्योर्वृद्ध्यभावं निपातयति, तज्ज्ञापयति&mdash;-भवत्येवञ्जातीयकानां वृद्धिरिति । तत्र हि नलोपार्थम्, वृद्ध्यभावार्थं च निपातनमाश्रयणीयम् । यदि च वृद्धिविषये विधानं विशेष्येत, ततो वृद्धिप्रसङ्गाभावान्निपातनाश्रयणमनर्थकं स्यात् । नलोपस्य सिद्धये विधिरेवाश्रयणीयः, अनेकप्रयोजनसिद्धये हि निपातनाश्रयणम् । अनल्लोपेति । अनन्तस्य योऽल्लोपः सोऽनल्लोपः; शौ दीर्घत्वम्, शिदीर्घत्वम्&mdash;तयोर्द्वन्द्वः, अनल्लोपशिदीर्घत्वे विध्यपेक्षे न सिद्ध्यतः । यदि च षष्ठीनिर्द्देशेऽपि विधानं विशेष्येत, अल्लोपो राज्ञ इत्यादावेव स्यात्; अस्थ्ना, अस्थ्ने, दध्ना, दध्ने&mdash;इत्यादौ न स्यात् । शौ दीर्घत्वं च सामानि इत्यादावेव स्यात्, कुण्डानीत्यादौ तु न स्यात् । तस्मात्षष्ठीनिर्देशेषु विहितविशेषणग्रहणे दोषप्रसङ्गाद् गुणो भेतुर्न सिद्ध्यतीति । एवं तर्हि ज्ञापकात्सिद्धम्, यदयम् ठ्नाभ्यस्तस्याचिऽ इत्यज्ग्रहणं करोति, तज्ज्ञापयति&mdash;भवत्येवञ्जातीयके विषये गुण इति । तस्य हि प्रयोजनम्&mdash;नेनक्तीत्यादौ हलादौ गुणप्रतिषेधो मा भूदिति । यदि च हलादावलघूपधत्वाद् गुणो न स्यात्, तदा गुणस्य प्राप्त्यभावात्किं तन्निवारणार्थेनाज्ग्रहणेन ! नैतदस्ति ज्ञापकम्; अभ्यस्तस्य यदाहाचि लर्ङ्थं तत्कृतं भवेत् । अभ्यस्तस्याजादौ प्रतिषेधमाहेति यत् तल्लर्ङ्थं कृतं भवेत्, यत्र हलादिर्लुप्यते&mdash;अनेनेगिति, तस्मान्न ज्ञापकम् । एवं तर्हि&mdash;क्नुसनोर्यत्कृतं कित्वं ज्ञापकं स्याल्लघोर्गुणे । व्याख्यातमेतत् ॥</p>

      </div>
    </article>
  </div>

    </main>
    <footer class="bg-yellow  p-1" role="contentinfo">
  <div class="container-fluid d-flex justify-content-between">
  <a class="btn btn-secondary" href="/ui/about/" >
    परिचयः
  </a>
  <a class="btn btn-secondary" href="https://github.com/sanskrit/ashtadhyayi/issues/new" >
    प्रतिस्पन्दः
  </a>
  <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
  </div>
</footer>

  </body>
</html>
