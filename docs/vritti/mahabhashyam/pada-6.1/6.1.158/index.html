<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="NOINDEX, NOFOLLOW">
    

    
    
      <link href="/ui/dist/css/app.955516233bcafa4d2a1c13cea63c7b50.css" rel="stylesheet">
    

    

    
      
    

    

    <meta property="og:title" content="" />
<meta property="og:description" content="अनुदात्तं पदमेकवर्जम् (2595) (सूत्रार्थनिर्णायकभाष्यम्) किमनुदात्तानि पदानि भवन्ति एकं पदं वर्जयित्वा ? नेत्याह । पदे येषामुदात्तप्रसङ्गस्तेऽनुदात्ता भवन्ति एकमचं वर्जयित्वा ।। (न्यासे न्यूनत्वाक्षेपभाष्यम्) स तर्हि तथा निर्देशः कर्तव्यः &mdash; अनुदात्ताः पदे, अनुदात्ताः पदस्येति वा ।। (समाधानभाष्यम्) न कर्तव्यः । अनुदात्तं पदमेकवर्जम् इत्येव सिद्धम् । कथम् ? मतुब्लोपोऽत्र द्रष्टव्यः । तद्यथा &mdash; पुष्पका एषां ते पुष्पकाः, कालका एषां ते कालका इति । अथवा &mdash; अकारो मत्वर्थीयः । तद्यथा &mdash; तुन्दः, घाट इति ।। (सूत्राक्षेपभाष्यम्) किमर्थं पुनरिदमुच्यते ?" />
<meta property="og:type" content="article" />
<meta property="og:url" content="https://ashtadhyayi.github.io/ui/vritti/mahabhashyam/pada-6.1/6.1.158/" />

<meta itemprop="name" content="">
<meta itemprop="description" content="अनुदात्तं पदमेकवर्जम् (2595) (सूत्रार्थनिर्णायकभाष्यम्) किमनुदात्तानि पदानि भवन्ति एकं पदं वर्जयित्वा ? नेत्याह । पदे येषामुदात्तप्रसङ्गस्तेऽनुदात्ता भवन्ति एकमचं वर्जयित्वा ।। (न्यासे न्यूनत्वाक्षेपभाष्यम्) स तर्हि तथा निर्देशः कर्तव्यः &mdash; अनुदात्ताः पदे, अनुदात्ताः पदस्येति वा ।। (समाधानभाष्यम्) न कर्तव्यः । अनुदात्तं पदमेकवर्जम् इत्येव सिद्धम् । कथम् ? मतुब्लोपोऽत्र द्रष्टव्यः । तद्यथा &mdash; पुष्पका एषां ते पुष्पकाः, कालका एषां ते कालका इति । अथवा &mdash; अकारो मत्वर्थीयः । तद्यथा &mdash; तुन्दः, घाट इति ।। (सूत्राक्षेपभाष्यम्) किमर्थं पुनरिदमुच्यते ?">



<meta itemprop="wordCount" content="875">



<meta itemprop="keywords" content="" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="अनुदात्तं पदमेकवर्जम् (2595) (सूत्रार्थनिर्णायकभाष्यम्) किमनुदात्तानि पदानि भवन्ति एकं पदं वर्जयित्वा ? नेत्याह । पदे येषामुदात्तप्रसङ्गस्तेऽनुदात्ता भवन्ति एकमचं वर्जयित्वा ।। (न्यासे न्यूनत्वाक्षेपभाष्यम्) स तर्हि तथा निर्देशः कर्तव्यः &mdash; अनुदात्ताः पदे, अनुदात्ताः पदस्येति वा ।। (समाधानभाष्यम्) न कर्तव्यः । अनुदात्तं पदमेकवर्जम् इत्येव सिद्धम् । कथम् ? मतुब्लोपोऽत्र द्रष्टव्यः । तद्यथा &mdash; पुष्पका एषां ते पुष्पकाः, कालका एषां ते कालका इति । अथवा &mdash; अकारो मत्वर्थीयः । तद्यथा &mdash; तुन्दः, घाट इति ।। (सूत्राक्षेपभाष्यम्) किमर्थं पुनरिदमुच्यते ?"/>


    <link rel="stylesheet" href="//use.fontawesome.com/releases/v5.6.3/css/solid.css" integrity="sha384-+0VIRx+yz1WBcCTXBkVQYIBVNEFH1eP6Zknm16roZCyeNg2maWEpk/l/KsyFKs7G" crossorigin="anonymous">
    <link rel="stylesheet" href="//use.fontawesome.com/releases/v5.6.3/css/fontawesome.css" integrity="sha384-jLuaxTTBR42U2qJ/pm4JRouHkEDHkVqH0T1nyQXn1mZ7Snycpf6Rl25VBNthU4z0" crossorigin="anonymous">
    <link rel="stylesheet" href="//maxcdn.bootstrapcdn.com/bootstrap/4.1.3/css/bootstrap.min.css">
    <link rel="stylesheet" href="//code.jquery.com/ui/1.12.1/themes/base/jquery-ui.css">
    <link rel="stylesheet" href="/ui/css/fonts.css">
    <script src="//code.jquery.com/jquery-1.12.4.js"></script>
    <script src="//cdnjs.cloudflare.com/ajax/libs/jquery-csv/0.8.9/jquery.csv.js"></script>
    <script src="//code.jquery.com/ui/1.12.1/jquery-ui.js"></script>
    <script src="//cdnjs.cloudflare.com/ajax/libs/popper.js/1.14.3/umd/popper.min.js"></script>
    <script src="//maxcdn.bootstrapcdn.com/bootstrap/4.1.3/js/bootstrap.min.js"></script>

    <script src="/ui/js/sutraNavigation.js"></script>
    <script src="/ui/js/handleIncludes.js"></script>
    <script type="text/javascript">
      let pageSource = "vritti\/mahabhashyam\/pada-6.1\/6.1.158.md";
      let siteParams = JSON.parse("{\x22githubeditmepathbase\x22:\x22https:\/\/github.com\/sanskrit\/ashtadhyayi\/edit\/master\/\x22,\x22mainSections\x22:[\x22vritti\x22],\x22mainsections\x22:[\x22vritti\x22]}");
      let pageParams = JSON.parse("{\x22draft\x22:false,\x22index\x22:\x226.1.158\x22,\x22iscjklanguage\x22:false,\x22sutra\x22:\x22अनुदात्तं पदमेकवर्जम्‌\x22,\x22vritti\x22:\x22mahabhashyam\x22}");
      let baseURL = "https:\/\/ashtadhyayi.github.io\/ui\/";
      console.log(pageSource);
      
        let sutraId = "6.1.158";
        let sutraBasics = JSON.parse("{\"Next\":\"6.1.159\",\"Previous\":\"6.1.157\",\"अकारादिक्रमसङ्ख्या\":193,\"कौमुदीक्रमसङ्ख्या\":3650,\"प्रकारः\":\"परिभाषा\",\"लघुकौमुदीविषयः\":\"\",\"लघुसिद्धान्तकौमुदीक्रमसङ्ख्या\":\"\",\"विषयः १\":\"स्वरः\",\"विषयः २\":\"\",\"विषयः ३\":\"\",\"सूत्रम्‌\":\"अनुदात्तं पदमेकवर्जम्‌\"}");
      
      

      let autocompletePageUrl = "\/ui\/data\/sutrANi.tsv";
    </script>
    <script src="/ui/js/onDocumentReady.js"></script>

    <script src="/ui/js/autocomplete.js"></script>
  </head>

  <body class="ma0 avenir bg-near-white">

    <header>
  <div class="bg-orange">
    <nav role="navigation">
  <div class="container-fluid d-flex justify-content-between">
    <a  href="/ui/" class="btn btn-default">
      <i class="fas fa-gopuram ">पाणिनीयमूलस्रोतः</i>
    </a>
    <div id="sutraNavigationDiv" class="row">
      <input id="sutraSearchInputBox" placeholder="सूत्रमन्विष्यताम् + Enter"><i class="btn fas fa-search "></i>
      
        <div id="prevSutraDiv"></div>
        
        <a id="currentSutraDiv" class="btn btn-primary" href="https://github.com/sanskrit/ashtadhyayi/edit/master/mahabhashyam/pada-6.1/6.1.158.md">सम्पाद्यताम् 6.1.158।</a>
        <div id="nextSutraDiv"></div>
      
      
    </div >
      
      
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>









  </div>
</nav>

  </div>
</header>

    <main class="container" role="main">
      
  <div>
    <article class="col-xs-12 card">
      <header>
        <div id="vrittiIdElement" class="f6 b helvetica tracked card-title">
          MAHABHASHYAM
        </div>
        <h2 class="card-title  border  d-flex justify-content-between">
          
          
          6.1.158 अनुदात्तं पदमेकवर्जम्‌
          <a href="/ui/?sutra=6.1.158" class="btn btn-secondary"> सर्ववृत्तिसहितमीक्षताम्</a>
        </h2>
      </header>
      <div id="vrittiContentDiv" class="card-body nested-links nested-img mid-gray">
        <p>अनुदात्तं पदमेकवर्जम् (2595) (सूत्रार्थनिर्णायकभाष्यम्) किमनुदात्तानि पदानि भवन्ति एकं पदं वर्जयित्वा ? नेत्याह । पदे येषामुदात्तप्रसङ्गस्तेऽनुदात्ता भवन्ति एकमचं वर्जयित्वा ।। (न्यासे न्यूनत्वाक्षेपभाष्यम्) स तर्हि तथा निर्देशः कर्तव्यः &mdash; अनुदात्ताः पदे, अनुदात्ताः पदस्येति वा ।। (समाधानभाष्यम्) न कर्तव्यः । अनुदात्तं पदमेकवर्जम् इत्येव सिद्धम् । कथम् ? मतुब्लोपोऽत्र द्रष्टव्यः । तद्यथा &mdash; पुष्पका एषां ते पुष्पकाः, कालका एषां ते कालका इति । अथवा &mdash; अकारो मत्वर्थीयः । तद्यथा &mdash; तुन्दः, घाट इति ।। (सूत्राक्षेपभाष्यम्) किमर्थं पुनरिदमुच्यते ? (सूत्रप्रयोजने श्लोकभाष्यम्) आगमस्य विकारस्य प्रकृतेः प्रत्ययस्य च । पृथक्स्वरनिवृत्त्यर्थमेकवर्ज पदस्वरः ।। आगमस्य &mdash; चतुरनडुहोरामुदात्तः [[7|1|98]] । चत्वारः, अनड्वाहः । विकारस्य &mdash; अस्थिदधिसक्थ्यक्ष्णामनङुदात्तः [[7|1|75]] । अस्थ्ना, दध्ना । प्रकृतेः &mdash; गोपायति, धूपायति । प्रत्ययस्य च &mdash; -कर्तव्यम्, तैत्तिरीयः । एतेषां पदे युगपत्स्वरः प्राप्नोति । इष्यते चैक एव स्यादिति । तच्चान्तरेण यत्नं न सिध्यतीत्यनुदात्तं पदमेकवर्जम् । एवमर्थमिदमुच्यते ।। (सूत्राक्षेपभाष्यम्) नैतदस्ति प्रयोजनम् । (सूत्रप्रयोजनसाधकज्ञापकश्लोकभाष्यम्) यौगपद्यं तवै सिद्धम् यदयं तवै चान्तश्च युगपत् [[6|2|51]] इति सिद्धे यौगपद्ये यौगपद्यं शास्ति तज्ज्ञापयत्याचार्यः &mdash; न युगपत्स्वरो भवतीति ।। (प्रत्याक्षेपभाष्यम्) पर्यायस्तर्हि प्राप्नोति । (प्रत्याक्षेपसमाधानश्लोकभाष्यम्) पर्यायो रिक्तशासनात् । यदयं रिक्ते विभाषा [[6|1|208]] इति सिद्धे पर्याये पर्यायं शास्ति तज्ज्ञापयत्याचार्यः &mdash; न पर्यायो भवतीति ।। (प्रयोजनाक्षेपश्लोकभाष्यम्) उदात्ते ज्ञापकं त्वेतत् एतदुदात्ते ज्ञापकं स्यात् ।। (प्रयोजनसाधकश्लोकभाष्यम्) स्वरितेन समाविशेत् ।। स्वरितेन समावेशः प्राप्नोति । स्वरितेऽप्युदात्तोऽस्ति । तस्मान्नार्थोऽनेन योगेन ।। (वार्तिकावतरणभाष्यम्) आरभ्यमाणेऽप्येतस्मिन्योगे &mdash; (6257 सूत्रस्यानुदात्तत्वविधायकत्वे दोषवार्तिकम् ।। 1 ।।) - अनुदात्ते विप्रतिषेधानुपपत्तिरेकस्मिन् युगपत्संभवात् - अनुदात्ते विप्रतिषेधो नोपपद्यते । पठिष्यति ह्याचार्यो विप्रतिषेधम् &mdash; जे दीर्घाद्वह्वचः इति, स विप्रतिषेधो नोपपद्यते । किं कारणम् ? एकस्मिन् युगपत्संभवात् । असति खलु सम्भवे विप्रतिषेधो भवति, अस्ति च सम्भवो यदुभयं स्यात् । कथं सम्भवः ? यदाऽनुदात्तं पदमेकवर्जमित्युच्यते। तदिह नास्ति। किं कारणम्? नानेनोदात्तत्वं प्रतिषिध्यते । किं तर्हि ? अनुदात्तत्वमनेन क्रियते, अस्ति च सम्भवो यदुभयोश्चोदात्तत्वं स्यात्, अन्येषां चानुदात्तत्वम् ।। (अस्याधिकारत्वमाश्रित्य दोषनिवारकभाष्यम्) यदि पुनरयमधिकारो विज्ञायते । किं कृतं भवति ? अधिकारः प्रतियोगं तस्यानिर्देशार्थ इति योगे योग उपतिष्ठते । जे दीर्घान्तस्यादिरुदात्तो भवति, उपस्थितमिदं भवति &mdash; अनुदात्तं पदमेकवर्जमिति । अन्त्यात्पूर्वं बह्वचः [[6|2|83]], उपस्थितमिदं भवति &mdash; अनुदात्तं पदमेकवर्जमिति । तत्र पूर्वेणास्तु र्वज्यमानता परेण वेति परेण भविष्यति, परत्वात् ।। (अधिकारत्वे दोषभाष्यम्) नैवं शक्यम् । एवमपि षाष्ठिक एव स्वरः संगृहीतः स्यात्, येऽन्ये सप्ताध्याय्यां स्वरास्ते न संगृहीताः स्युः &mdash; समानोदरे शयित ओ चोदात्तः [[4|4|108]] अस्थिदधिसक्थ्यक्ष्णामनङुदात्तः [[7|1|75]] इति ।। (6258 न्यासान्तरेण दोषनिवारकवार्तिकम् ।। 2 ।।) - सिद्धं त्वेकाननुदात्तत्वात् - सिद्धमेतत् । कथम् ? एकाननुदात्तत्वात् । एकाननुदात्तं पदं भवतीति वक्तव्यम् । किमिदमेकाननुदात्तत्वादिति ? न उदात्तः &mdash; अनुदात्तः, न अनुदात्तः &mdash; अननुदात्तः । एकः &mdash; अननुदात्तोऽस्मिंस्तदिदमेकाननुदात्तम् । एकाननुदात्तत्वादिति । सिद्ध्यति । सूत्रं तर्हि भिद्यते ।। (परिभाषात्वस्वीकारेण न्यासान्तरनिवारकभाष्यम्) यथान्यासमेवास्तु । ननु चोक्तम् &mdash; अनुदात्ते विप्रतिषेधानुपपत्तिरेकस्मिन् युगपत्संभवात् इति । नैष दोषः । परिभाषेयम् । किं कृतं भवति ? कार्यकालं संज्ञापरिभाषम् । यत्र कार्यं तत्रोपस्थितमिदं द्रष्टव्यम् । जे दीर्घान्तस्यादिरुदात्तो भवतीत्युपस्थितमिदं भवति &mdash; अनुदात्तं पदमेकवर्जम् इति । अन्त्यात्पूर्वं बह्वचः इत्युपस्थितमिदं भवति &mdash; अनुदात्तं पदमेकवर्जम् इति । तत्र पूर्वेणास्तु र्वज्यमानता परेण वेति &mdash; परेण भविष्यति, परत्वात् ।। अथवा नेदं पारिभाषिकानुदात्तस्य ग्रहणम् । किं तर्हि ? अन्वर्थग्रहणम् । अविद्यमानोदात्तम् &mdash; अनुदात्तमिति ।। (6259 आक्षेपवार्तिकम् ।। 3 ।।) - एकवर्जमिति चाप्रसिद्धिः सन्देहात् - एकवर्जमिति चाप्रसिद्धिः । कुतः ? सन्देहात् । न ज्ञायते क एको वर्जयितव्य इति ।। (6260 समाधानवार्तिकम् ।। 4 ।।) - सिद्धं तु यस्मिन्ननुदात्त उदात्तवचनानर्थक्यं तद्वर्जम् - सिद्धमेतत् । कथम् ? यस्मिन्ननुदात्ते उदात्तवचनमनर्थकं स्यात्स एको वर्जयितव्यः ।। (6261 समाधानाक्षेपवार्तिकम् ।। 5 ।।) - प्रकृतिप्रत्यययोः स्वरस्य सावकाशत्वादप्रसिद्धिः - प्रकृतिप्रत्यययोः स्वरस्य सावकाशत्वादप्रसिद्धिः स्यात् । प्रकृतिस्वरस्यावकाशः &mdash; यत्रानुदात्तः प्रत्ययः । पचति, पठति । प्रत्ययस्वरस्यावकाशः &mdash; यत्रानुदात्ता प्रकृतिः । समत्वम्, सिमत्वम् । इहोभयं प्राप्नोति &mdash; कर्तव्यम्, तैत्तिरीयः ।। (समाधानभाष्यम्) विप्रतिषेधात्प्रत्ययस्वरः । विप्रतिषेधात्प्रत्ययस्वरो भविष्यति । नैवम् । विप्रतिषेधे परमित्युच्यते । न परः प्रत्ययस्वरः । नैष दोषः । इष्टवाची परशब्दः । विप्रतिषेधे परं यदिष्टं तद्भवतीति ।। (6262 भाष्योक्तसमाधानाक्षेपवार्तिकम् ।। 6 ।।) - विप्रतिषेधात्प्रत्ययस्वर इति चेत्काम्यायादिषु चित्करणम् - विप्रतिषेधात् प्रत्ययस्वर इति चेत्काम्यायादयश्चितः कर्तव्याः । पुत्रकाम्यति, गोपायति, ऋतीयते । नैष दोषः । प्रकृतिस्वरोऽत्र बाधको भविष्यति ।। (आक्षेपभाष्यम्) प्रकृतिस्वरे प्रत्ययस्वराभावः । कर्तव्यम् । तैत्तिरीयम् ।। (6263 समाधानवार्तिकम् ।। 7 ।।) - सिद्धं तु प्रकृतिस्वरबलीयस्त्वात्प्रत्ययस्वरभावः - सिद्धमेतत् । कथम् ? प्रकृतिस्वराद्बलीयस्त्वात् प्रत्ययस्वरस्य भावः सिद्धः । कथम् ? प्रकृतिस्वरात् प्रत्ययस्वरो बलीयान् भवतीति वक्तव्यम् ।। (6264 उपसंख्यानवार्तिकम् ।। 8 ।।) - सति शिष्टस्वरबलीयस्त्वं च - सति शिष्टस्वरो बलीयान् भवतीति वक्तव्यम् ।। (6265 उपसंख्यानप्रयोजनवार्तिकम् ।। 9 ।।) - तच्चानेकप्रत्ययसमासार्थम् - तच्चावश्यं सति शिष्टस्वरबलीयस्त्वं वक्तव्यम् । किं प्रयोजनम् ? अनेकप्रत्ययार्थमनेकसमासार्थं च । अनेकप्रत्ययार्थं तावत् &mdash; औपगवः, प्रकृतिस्वरमण्स्वरो बाधते । औपगवत्वम्, त्वस्वरोऽण्स्वरं बाधते । औपगवत्वकम्, त्वस्वरं कस्वरो बाधते । अनेकसमासार्थम् &mdash; राजपुरुषः, राजपुरुषपुत्रः, राजपुरुषपुत्रपुरुषः ।। (सति शिष्टबलीयस्त्वाक्षेपभाष्यम्) यदि सति शिष्टस्वरबलीयस्त्वमुच्यते, स्यादिस्वरः सार्वधातुकस्वरं बाधेत । सुनुतः, धिनुतः, चिनुतः ।। (6266 समाधानवार्तिकम् ।। 10 ।।) - स्यादिस्वराप्रसङ्गश्च तासेः परस्यानुदात्तवचनात् - स्यादिस्वरस्य चाप्रसङ्गः । कुतः ? तासेः परस्यानुदात्तवचनात् । यदयं तासेः परस्य लसार्वधातुकस्यानुदात्तत्वं शास्ति तज्ज्ञापयत्याचार्यः सति शिष्टोऽपि विकरणस्वरो लसार्वधातुकस्वरं न बाधत इति ।। (6267 प्रकारान्तरेण समाधानवार्तिकम् ।। 11 ।।) - शास्त्रपरविप्रतिषेधानियमाद्वा शब्दपरविप्रतिषेधात्सिद्धम् - अथवा शास्त्रपरविप्रतिषेधे न सर्वमिष्टं संगृहीतं भवतीति कृत्वा शब्दपरविप्रतिषेधो विज्ञास्यते । यदि शब्दपरविप्रतिषेधो भवति, काम्यादयश्चितः कर्तव्याः । पुत्र काम्यति । गोपायति । ऋतीयते । नैष दोषः । शब्दपरविप्रतिषेधो नाम स भवति यत्रोभयोर्युगपत्प्रसङ्गः, न च काम्यादिषु युगपत्प्रसङ्गः ।। (6268 बलीयस्त्वबोधकवार्तिकम् ।। 12 ।।) - विभक्तिस्वरान्नञ्ञ्स्वरो बलीयान् - विभक्तिस्वरान्नञ्ञ्स्वरो बलीयान् भवतीति वक्तव्यम् । विभक्तिस्वरस्यावकाशः &mdash; तिस्रस्तिष्ठन्ति । नञ्ञ्स्वरस्यावकाशः &mdash; अब्राह्मणः, अवृषलः । इहोभयं प्राप्नोति &mdash; अतिस्रः । नञ्ञ्स्वरो भवति ।। (6269 बलीयस्त्वबोधकवार्तिकम् ।। 13 ।।) - विभक्तिनिमित्तस्वराच्च - विभक्तिनिमित्तस्वराच्च नञ्ञ्स्वरो बलीयानिति वक्तव्यम् । विभक्तिनिमित्तस्वरस्यावकाशः &mdash; चत्वारः, अनड्वाहः । नञ्ञ्स्वरस्य स एव । इहोभयं प्राप्नोति &mdash; अचत्वारः, अननड्वाहः ।। (6270 बलीयस्त्वबोधकवार्तिकम् ।। 14 ।।) - यच्चोपपदं कृति नञ् - यच्चोपपदं कृति नञ्ञ्तस्य च स्वरो बलीयानिति वक्तव्यम् । अकरणिर्ह ते वृषल ।। (6271 बलीयस्त्वबोधकवार्तिकम् ।। 15 ।।) - सहनिर्दिष्टस्य च - सहनिर्दिष्टस्य च नञ्ञः स्वरो बलीयानिति वक्तव्यम् । अव्यथी ।।</p>

      </div>
    </article>
  </div>

    </main>
    <footer class="bg-orange " role="contentinfo">
  <div class="container-fluid d-flex justify-content-between">
  <a class="btn btn-secondary" href="/ui/about/" >
    परिचयः
  </a>
  <a class="btn btn-secondary" href="https://github.com/sanskrit/ashtadhyayi/issues/new" >
    प्रतिस्पन्दः
  </a>
  <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
  </div>
</footer>

    

  <script src="/ui/dist/js/app.3fc0f988d21662902933.js"></script>


  </body>
</html>
