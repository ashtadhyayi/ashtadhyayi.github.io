<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="INDEX, FOLLOW">
    

    
    
      <link href="/ui/dist/css/app.955516233bcafa4d2a1c13cea63c7b50.css" rel="stylesheet">
    

    

    
      
    

    

    <meta property="og:title" content="" />
<meta property="og:description" content="एकः पूर्वपरयोः (2521) (एकादेशाधिकरणम्) (वार्तिकावतरणभाष्यम्) एकवचनं किमर्थम् ? (6117 पदकृत्यवार्तिकम् ।। 1 ।।) - एकवचनं पृथगादेशप्रतिषेधार्थम् - एकवचनं क्रियते, एक आदेशो यथा स्यात्, पृथगादेशो मा भूदिति ।। (6118 एकपदानुपयोगप्रकथनवार्तिकम् ।। 2 ।।) - न वा द्रव्यवत्कर्मचोदनायां द्वयोरेकस्याभिनिर्वृत्तेः - न वा एतत्प्रयोजनम् । किं कारणम् ? द्रव्यवत्कर्मचोदनायां द्वयोरेकस्याभिनिर्वृत्तेरेक आदेशो भविष्यति । तद्यथा &mdash; द्रव्येषु कर्मचोदनायां द्वयोरेकस्याभिनिर्वृत्तिर्भवति । अनयोः पूलयोः कटं कुरु, अनयोर्मृत्पिण्डयोर्घटं कुरु &mdash; इति । न चोच्यते एकमिति, एकं चासौ करोति ।। किं पुनः कारणं द्रव्येषु कर्मचोदनायां द्वयोरेकस्याभिनिर्वृत्तिर्भवति ?" />
<meta property="og:type" content="article" />
<meta property="og:url" content="https://ashtadhyayi.github.io/ui/vritti/mahabhashyam/pada-6.1/6.1.84/" />

<meta itemprop="name" content="">
<meta itemprop="description" content="एकः पूर्वपरयोः (2521) (एकादेशाधिकरणम्) (वार्तिकावतरणभाष्यम्) एकवचनं किमर्थम् ? (6117 पदकृत्यवार्तिकम् ।। 1 ।।) - एकवचनं पृथगादेशप्रतिषेधार्थम् - एकवचनं क्रियते, एक आदेशो यथा स्यात्, पृथगादेशो मा भूदिति ।। (6118 एकपदानुपयोगप्रकथनवार्तिकम् ।। 2 ।।) - न वा द्रव्यवत्कर्मचोदनायां द्वयोरेकस्याभिनिर्वृत्तेः - न वा एतत्प्रयोजनम् । किं कारणम् ? द्रव्यवत्कर्मचोदनायां द्वयोरेकस्याभिनिर्वृत्तेरेक आदेशो भविष्यति । तद्यथा &mdash; द्रव्येषु कर्मचोदनायां द्वयोरेकस्याभिनिर्वृत्तिर्भवति । अनयोः पूलयोः कटं कुरु, अनयोर्मृत्पिण्डयोर्घटं कुरु &mdash; इति । न चोच्यते एकमिति, एकं चासौ करोति ।। किं पुनः कारणं द्रव्येषु कर्मचोदनायां द्वयोरेकस्याभिनिर्वृत्तिर्भवति ?">



<meta itemprop="wordCount" content="793">



<meta itemprop="keywords" content="" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="एकः पूर्वपरयोः (2521) (एकादेशाधिकरणम्) (वार्तिकावतरणभाष्यम्) एकवचनं किमर्थम् ? (6117 पदकृत्यवार्तिकम् ।। 1 ।।) - एकवचनं पृथगादेशप्रतिषेधार्थम् - एकवचनं क्रियते, एक आदेशो यथा स्यात्, पृथगादेशो मा भूदिति ।। (6118 एकपदानुपयोगप्रकथनवार्तिकम् ।। 2 ।।) - न वा द्रव्यवत्कर्मचोदनायां द्वयोरेकस्याभिनिर्वृत्तेः - न वा एतत्प्रयोजनम् । किं कारणम् ? द्रव्यवत्कर्मचोदनायां द्वयोरेकस्याभिनिर्वृत्तेरेक आदेशो भविष्यति । तद्यथा &mdash; द्रव्येषु कर्मचोदनायां द्वयोरेकस्याभिनिर्वृत्तिर्भवति । अनयोः पूलयोः कटं कुरु, अनयोर्मृत्पिण्डयोर्घटं कुरु &mdash; इति । न चोच्यते एकमिति, एकं चासौ करोति ।। किं पुनः कारणं द्रव्येषु कर्मचोदनायां द्वयोरेकस्याभिनिर्वृत्तिर्भवति ?"/>

      
    

    <link rel="stylesheet" href="//use.fontawesome.com/releases/v5.6.3/css/solid.css" integrity="sha384-+0VIRx+yz1WBcCTXBkVQYIBVNEFH1eP6Zknm16roZCyeNg2maWEpk/l/KsyFKs7G" crossorigin="anonymous">
    <link rel="stylesheet" href="//use.fontawesome.com/releases/v5.6.3/css/fontawesome.css" integrity="sha384-jLuaxTTBR42U2qJ/pm4JRouHkEDHkVqH0T1nyQXn1mZ7Snycpf6Rl25VBNthU4z0" crossorigin="anonymous">
    <link rel="stylesheet" href="//maxcdn.bootstrapcdn.com/bootstrap/4.1.3/css/bootstrap.min.css">
    <link rel="stylesheet" href="//code.jquery.com/ui/1.12.1/themes/base/jquery-ui.css">
    <link rel="stylesheet" href="/ui/css/fonts.css">
    <script src="//code.jquery.com/jquery-1.12.4.js"></script>
    <script src="//cdnjs.cloudflare.com/ajax/libs/jquery-csv/0.8.9/jquery.csv.js"></script>
    <script src="//code.jquery.com/ui/1.12.1/jquery-ui.js"></script>
    <script src="//cdnjs.cloudflare.com/ajax/libs/popper.js/1.14.3/umd/popper.min.js"></script>
    <script src="//maxcdn.bootstrapcdn.com/bootstrap/4.1.3/js/bootstrap.min.js"></script>

    <script src="/ui/js/sutraNavigation.js"></script>
    <script src="/ui/js/handleIncludes.js"></script>
    <script type="text/javascript">
      let pageSource = "vritti\/mahabhashyam\/pada-6.1\/6.1.84.md";
      let siteParams = JSON.parse("{\x22env\x22:\x22production\x22,\x22githubeditmepathbase\x22:\x22https:\/\/github.com\/sanskrit\/ashtadhyayi\/edit\/master\/\x22,\x22mainSections\x22:[\x22vritti\x22],\x22mainsections\x22:[\x22vritti\x22]}");
      let pageParams = JSON.parse("{\x22draft\x22:false,\x22index\x22:\x226.1.84\x22,\x22iscjklanguage\x22:false,\x22sutra\x22:\x22एकः पूर्वपरयोः\x22,\x22vritti\x22:\x22mahabhashyam\x22}");
      let baseURL = "https:\/\/ashtadhyayi.github.io\/ui\/";
      console.log(pageSource);
      
        let sutraId = "6.1.84";
        let sutraBasics = JSON.parse("{\"Next\":\"6.1.85\",\"Previous\":\"6.1.83\",\"अकारादिक्रमसङ्ख्या\":878,\"कौमुदीक्रमसङ्ख्या\":68,\"प्रकारः\":\"अधिकारः\",\"लघुकौमुदीविषयः\":\"\",\"लघुसिद्धान्तकौमुदीक्रमसङ्ख्या\":\"\",\"विषयः १\":\"\",\"विषयः २\":\"एकादेशः\",\"विषयः ३\":\"संहितायाम्\",\"सूत्रम्‌\":\"एकः पूर्वपरयोः\"}");
      
      

      let autocompletePageUrl = "\/ui\/data\/sutrANi.tsv";
    </script>
    <script src="/ui/js/onDocumentReady.js"></script>

    <script src="/ui/js/autocomplete.js"></script>
  </head>

  <body class="ma0 avenir bg-near-white">

    <header>
  <div class="bg-yellow  p-1">
    <nav role="navigation">
  <div class="row">
    <a  href="/ui/" class="btn btn-default col">
      <i class="fas fa-gopuram ">पाणिनीयमूलस्रोतः</i>
    </a>
    <div class="col-md-auto d-flex justify-content-center">
      <input id="sutraSearchInputBox" placeholder="सूत्रमन्विष्यताम् + Enter"><i class="btn fas fa-search "></i>
      <a href="/ui/google_site_search/"  class="btn btn-default">Google</a>
    </div>
    <div class="row col  d-flex justify-content-center">
      
        <div id="prevSutraDiv"></div>
        
        <a id="currentSutraDiv" class="btn btn-secondary" href="https://github.com/sanskrit/ashtadhyayi/edit/master/mahabhashyam/pada-6.1/6.1.84.md">6.1.84<i class="fas fa-edit"></i></a>
        <div id="nextSutraDiv"></div>
      
      
    </div >
      
      
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>









  </div>
</nav>

  </div>
</header>

    <main class="container p-3" role="main">
      
  <div>
    <article class="col-xs-12 card mt-2">
      <header>
        <div id="vrittiIdElement" class="mt-2 card-title">
          
          <a id="currentSutraDiv" class="btn btn-primary" href="https://github.com/sanskrit/ashtadhyayi/edit/master/mahabhashyam/pada-6.1/6.1.84.md">6.1.84<i class="fas fa-edit"></i></a>
          MAHABHASHYAM
          <a href="/ui/?sutra=6.1.84" class="btn btn-secondary"> सर्ववृत्तिसहितमीक्षताम्</a>
        </div>
        <h2 class="card-title  border  d-flex justify-content-between">
          
          
          6.1.84 एकः पूर्वपरयोः
        </h2>
      </header>
      <div id="vrittiContentDiv" class="card-body nested-links nested-img mid-gray">
        <p>एकः पूर्वपरयोः (2521) (एकादेशाधिकरणम्) (वार्तिकावतरणभाष्यम्) एकवचनं किमर्थम् ? (6117 पदकृत्यवार्तिकम् ।। 1 ।।) - एकवचनं पृथगादेशप्रतिषेधार्थम् - एकवचनं क्रियते, एक आदेशो यथा स्यात्, पृथगादेशो मा भूदिति ।। (6118 एकपदानुपयोगप्रकथनवार्तिकम् ।। 2 ।।) - न वा द्रव्यवत्कर्मचोदनायां द्वयोरेकस्याभिनिर्वृत्तेः - न वा एतत्प्रयोजनम् । किं कारणम् ? द्रव्यवत्कर्मचोदनायां द्वयोरेकस्याभिनिर्वृत्तेरेक आदेशो भविष्यति । तद्यथा &mdash; द्रव्येषु कर्मचोदनायां द्वयोरेकस्याभिनिर्वृत्तिर्भवति । अनयोः पूलयोः कटं कुरु, अनयोर्मृत्पिण्डयोर्घटं कुरु &mdash; इति । न चोच्यते एकमिति, एकं चासौ करोति ।। किं पुनः कारणं द्रव्येषु कर्मचोदनायां द्वयोरेकस्याभिनिर्वृत्तिर्भवति ? (6119 एकपदानुपयोगसमर्थकवार्तिकम् ।। 3 ।।) - तच्चैकवाक्यभावात् - एकवाक्यभावाद्द्रव्येषु कर्मचोदनायां द्वयोरेकस्याभिनिर्वृत्तिर्भवति । आतश्चैकवाक्यभावाद्व्याकरणेऽपि ह्यन्यत्र द्वयोः स्थानिनोरेक आदेशो भवति &mdash; ज्वरत्वरस्रिव्यविमवामुपधायाश्च [[6.4.20]] भ्रस्जोरोपधयोरमन्यतरस्याम् [[6.4.47]] इति ।। (लौकिकदृष्टान्तेनाक्षेपभाष्यम्) यत्तावदुच्यते &mdash; एकवाक्यभावान् &mdash; इति । तन्न । अर्थात् प्रकरणाद्वा लोके द्वयोरेकस्याभिनिर्वृत्तिर्भवति । अर्थो वाऽस्यैकेन भवति, प्रकृतं वा तत्र भवति &mdash; इदमेकमेव कर्तव्यमिति । आतश्चार्थाद्वा प्रकरणाद्वा व्याकरणेऽपि ह्यन्यत्र द्वयोः स्थानिनोर्द्वावादेशौ भवतः &mdash; रदाभ्यां निष्ठातो नः पूर्वस्य च दः [[8.2.42]] उभौ साभ्यासस्य [[8.2.21]] इति ।। कथं यत्तदुक्तं &mdash; व्याकरणेऽपि हि अन्यत्र द्वयोः स्थानिनोरेक आदेशो भवति &mdash; ज्वरत्वरस्रिव्यविमवामुपधायाश्च भ्रस्जो रोपधयोरमन्यतरस्याम् इति ? इह तावत् &mdash; ज्वरत्वरस्रिव्यविमवामुपधायश्च इति, स्तां द्वावूठौ नास्ति दोषः, सवर्णदीर्घत्वेन सिद्धम् । इह &mdash; भ्रस्जो रोपधयोरमन्यतरस्याम् इति, वक्ष्यति ह्येतत् &mdash; भ्रस्जो रोपधयोर्लोप आगमो रम्विधीयत इति ।। (समाधानभाष्यम्) यदुच्यते &mdash; अर्थात् प्रकरणाद्वेति, तन्न । किं कारणम् ? एकवाक्यभावादेव लोके द्वयोरेकस्याभिनिर्वृत्तिर्भवति । आतश्चैकवाक्यभावात् । अङ्ग हि भवान् ग्राम्यं पांसुरपादमप्रकरणज्ञमागतं ब्रवीतु &mdash; अनयोः पूलयोः कटं कुरु, अनयोर्मृत्पिण्डयोर्घटं कुरु &mdash; इति । एकमेवासौ करिष्यति ।। कथं यदुक्तं &mdash; व्याकरणेऽपि ह्यन्यत्र द्वयोः स्थानिनोर्द्वावादेशौ भवतः &mdash; रदाभ्यां निष्ठातो नः पूर्वस्य च दः उभौ साभ्यासस्य इति ? इह तावत् &mdash; रदाभ्यां निष्ठातो नः, पूर्वस्य च दः &mdash; इति द्वे वाक्ये । कथम् ? योगविभागः करिष्यते &mdash; रदाभ्यां निष्ठातो नः ततः पूर्वस्य च दः इति । इहापि &mdash; उभौ साभ्यासस्य इति, उभौग्रहणसार्मथ्याद् द्वावादेशौ भविष्यतः ।। (6120 लौकिकदृष्टान्तेनाक्षेपवार्तिकम् ।। 4 ।।) - तत्रावयवे शास्त्रार्थसम्प्रत्ययो यथा लोके - तत्रावयवे शास्त्रार्थसम्प्रत्ययः प्राप्नोति, यथा लोके । तद्यथा लोके &mdash; वसन्ते ब्राह्मणोऽग्नीनादधीत इति सकृदाधाय कृतः शास्त्रार्थ इति कृत्वा पुनः प्रवृत्तिर्न भवति । गर्भाष्टमे ब्राह्मण उपनेयः इति सकृदुपनीय कृतः शास्त्रार्थ इति कृत्वा पुनः प्रवृत्तिर्न भवति । तथा त्रिर्हृदयङ्गमाभिरदि्भरशब्दाभिरुपस्पृशेत् इति सकृदुपस्पृश्य कृतः शास्त्रार्थ इति कृत्वा पुनः प्रवृत्तिर्न भवति । एवमिहापि खट्वेन्द्रे कृतः शास्त्रार्थ इति कृत्वा मालेन्द्रादिषु न स्यात् ।। (6121 लौकिकदृष्टान्तेन समाधानवार्तिकम् ।। 5 ।।) - सिद्धं तु धर्मोपदेशनेऽनवयवविज्ञानाद् यथा लौकिकवैदिकेषु - सिद्धमेतत् । कथम् ? धर्मोपदेशनमिदं शास्त्रम्, धर्मोपदेशने चास्मिञ्ञ्छास्त्रेऽनवयवेन शास्त्रार्थः संप्रतीयते, यथा लौकिकवैदिकेषु च कृतान्तेषु ।। लोके तावत् &mdash; ब्राह्मणो न हन्तव्यः, सुरा न पेया &mdash; इति, ब्राह्मणमात्रं न हन्यते, सुरामात्रं च न पीयते । यदि चावयवेन शास्त्रार्थसंप्रत्ययः स्यात्, एकं च ब्राह्मणमहत्वैकां च सुरामपीत्वाऽन्यत्र कामचारः स्यात् । तथा &mdash; पूर्ववया ब्राह्मणः प्रत्युत्थेयः इति, पूर्ववयोमात्रं प्रत्युत्थीयते । यदि चावयवेन शास्त्रार्थसंप्रत्ययः स्यात्, एकं पूर्ववयसं प्रत्युत्थायान्यत्र कामचारः स्यात् ।। तथा &mdash; वेदे खल्वपि वसन्ते ब्राह्मणोऽग्निष्टोमादिभिः क्रतूभिर्यजेतेति, अग्न्याधाननिमित्तं वसन्ते वसन्ते इज्यते । यदि चावयवेन शास्त्रार्थसंप्रत्ययः स्यात्, सकृदिष्ट्वा पुनरिज्यायां न प्रवर्तेत ।। (द्विविधदृष्टान्तव्यवस्थापकभाष्यम्) उभयथेह लोके दृश्यते &mdash; अवयवेनापि शास्त्रार्थसंप्रत्ययः, अनवयवेनापि । कथं पुनरिदमुभयं लभ्यते ? लभ्यमित्याह । कथम् ? इह तावत् &mdash; वसन्ते ब्राह्मणोऽग्नीनादधीतेति, अग्न्याधानं यज्ञमुखप्रतिपत्त्यर्थम् । सकृदाधाय कृतः शास्त्रार्थःउप्रतिपन्नं यज्ञमुखमिति कृत्वा पुनः प्रवृर्तिर्न भवति । अतोऽत्रावयवेन शास्त्रार्थः संप्रतीयते । तथा &mdash; गर्भाष्टमे ब्राह्मण उपनेय इति, उपनयनं संस्कारार्थम् । सकृच्चासावुपनीतः संस्कृतो भवति । अतोऽत्राप्यवयवेन शास्त्रार्थः संप्रतीयते । तथा &mdash; त्रिर्हृदयङ्गमाभिरदि्भरशब्दाभिरुपस्पृशेदिति, उपस्पर्शनं शौचार्थम् । सकृच्चासावुपस्पृश्य शुचिर्भवति । अतोऽत्राप्यवयवेन शास्त्रार्थः संप्रतीयते ।। इहेदानीम् &mdash; ब्राह्मणो न हन्तव्यः &mdash; सुरा न पेयेति, ब्राह्मणवधे सुरापाने च महान् दोष उक्तः । स ब्राह्मणवधमात्रे सुरापानमात्रे च प्रसक्तः । अतोऽत्रानवयवेन शास्त्रार्थः संप्रतीयते । तथा &mdash; पूर्ववया ब्राह्मणः प्रत्युत्थेय इति, पूर्ववयसोऽप्रत्युत्थाने दोष उक्तः, प्रत्युत्थाने च गुणः । कथम् ? ःढ़द्य;र्ध्वं प्राणा ह्युत्क्रामन्ति यूनः स्थविर आयति । प्रत्युत्थानाभिवादाभ्यां पुनस्तान् प्रतिपद्यते ।। इति । स च पूर्ववयोमात्रे प्रसक्तः । अतोऽत्राप्यनवयवेन शास्त्रार्थः संप्रतीयते । तथा &mdash; वसन्ते ब्राह्मणोऽग्निष्टोमादिभिः क्रितुभिर्यजेतेति, इज्यायाः किंचित्प्रयोजनमुक्तम् । किम् ? स्वर्गे लोकेऽप्सरस एनं जाया भूत्वोपशेरते इति । तच्च द्वितीयस्याश्च तृतीयस्याश्चेज्यायाः फलं भवितुमर्हति । अतोऽत्राप्यनवयेन शास्त्रार्थः संप्रतीयते । तथा &mdash; शब्दस्यापि ज्ञाने प्रयोजनमुक्तम् । किम् ? एकः शब्दः सम्यग्ज्ञातः शास्त्रान्वितः सुप्रयुक्तः स्वर्गे लोके कामधुग्भवति &mdash; इति । यद्येकः शब्दः शास्त्रान्वितः सुप्रयुक्तः स्वर्गे लोके कामधुग्भवति, किमर्थं द्वितीयस्तृतीयश्च प्रयुज्यते ? न वै कामानां तृप्तिरस्ति ।। (वार्तिकावतरणभाष्यम्) अथ पूर्वपरग्रहणं किमर्थम् ? (6122 पदकृत्यवार्तिकम् ।। 6 ।।) - पूर्वपरग्रहणं परस्यादेशप्रतिषेधार्थम् - पूर्वपरग्रहणं क्रियते परस्यादेशप्रतिषेधार्थम् । परस्यादेशो मा भूत् &mdash; आद् गुणः [[6.1.87]] इति ।। कथं च प्राप्नोति ? (6123 पदकृत्यसमर्थकवार्तिकम् ।। 7 ।।) - पञ्चमीनिर्दिष्टाद्धि परस्य - पञ्चमीनिर्दिष्टाद्धि परस्य कार्यमुच्यते । तद्यथा &mdash; द्व्यन्तरुपसर्गेभ्योऽप इर्त् [[6.3.97]] इति ।। (6124 पदकृत्यसमर्थकवार्तिकम् ।। 8 ।।) - षष्ठीनिर्दिष्टार्थं तु - षष्ठीनिर्देशार्थं च पूर्वपरग्रहणं क्रियते । षष्ठीनिर्देशो यथा प्रकल्पेत ।। (6125 पदकृत्यसमर्थकवार्तिकम् ।। 9 ।।)  - अनिर्दिष्टे हि षष्ठ्यर्थाप्रसिद्धिः - अक्रियमाणे हि पूर्वपरग्रहणे षष्ठ्यर्थस्याप्रसिद्धिः स्यात् । कस्य ? स्थानेयोगत्वस्य ।। नैष दोषः । आदित्येषा पञ्चमी अचीति सप्तम्याः षष्ठीं प्रकल्पयिष्यति तस्मादित्युत्तरस्य [[1.1.67]] इति । तथा &mdash; अचीत्येषा सप्तमी आदिति पञ्चम्याः षष्ठीं प्रकल्पयिष्यति तस्मिन्निति निर्दिष्टे पूर्वस्य [[1.1.68]] इति ।। एवं तर्हि सिद्धे सति यत्पूर्वपरग्रहणं करोति तज्ज्ञापयत्याचार्यः &mdash; नोभे युगपत्प्रकल्पिके भवत इति । किमेतस्य ज्ञापने प्रयोजनम् ? यदुक्तं &mdash; सप्तमीपञ्चम्योश्च भावादुभयत्र षष्ठीप्रक्लृप्तिस्तत्रोभयकार्यप्रसङ्ग इति, स न दोषो भवति ।। इति श्रीमद्भगवत्पतञ्जलिविरचिते व्याकरणमहाभाष्ये षष्ठाध्यायस्य प्रथमे पादे तृतीयमाह्निकम् ।।</p>

      </div>
    </article>
  </div>

    </main>
    <footer class="bg-yellow  p-1" role="contentinfo">
  <div class="container-fluid d-flex justify-content-between">
  <a class="btn btn-secondary" href="/ui/about/" >
    परिचयः
  </a>
  <a class="btn btn-secondary" href="https://github.com/sanskrit/ashtadhyayi/issues/new" >
    प्रतिस्पन्दः
  </a>
  <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
  </div>
</footer>

    

  <script src="/ui/dist/js/app.3fc0f988d21662902933.js"></script>


  </body>
</html>
