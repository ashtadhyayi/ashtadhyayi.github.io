<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>अष्टाध्यायी - मूलस्रोतः </title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.53-DEV" />
    
    
      <META NAME="ROBOTS" CONTENT="NOINDEX, NOFOLLOW">
    

    
    
      <link href="/ui/dist/css/app.955516233bcafa4d2a1c13cea63c7b50.css" rel="stylesheet">
    

    

    
      
    

    

    <meta property="og:title" content="" />
<meta property="og:description" content="अनेकमन्यपदार्थे (444) (282 बहुव्रीहिसंज्ञासूत्रम् ।। 2। 2 । 2 । आ. 1 सू.) (पदकृत्याधिकरणम्) (आक्षेपभाष्यम्) पदग्रहणं किमर्थम्?।। (समाधानभाष्यम्) इह अनेकमन्यार्थे इतीयत्युच्यमाने वाक्यार्थेपि बहुव्रीहिः स्यात्&ndash;यथा मे माता तथा पिता सुस्नातं भो इति। पदग्रहणे पुनः क्रियमाणे न दोषो भवति।। (आक्षेपभाष्यम्) अथान्यग्रहणं किमर्थम्?।। (समाधानभाष्यम्) अनेकं पदार्थे इतीयत्युच्यमाने स्वपदार्थेपि बहुव्रीहिः स्यात्&ndash;राजपुरुषः तक्षपुरुष इति।। (एकदेशिसमाधानबाधकभाष्यम्) नैतदस्ति प्रयोजनम्। तत्पुरुषः स्वपदार्थे बाधको भविष्यति।। (एकदेशिन आक्षेपभाष्यम्) भवेदेकसंज्ञाधिकारे सिद्धम्। परंकार्यत्वे तु न सिध्यति। आरम्भसार्मथ्यात्तत्पुरुषः, परंकार्यत्वाच्च बहुव्रीहिः प्राप्नोति।। (समाधानभाष्यम्) परंकार्यत्वे च न दोषः। शेष इति वर्तते। अशेषत्वान्न भविष्यति।। (शेषग्रहणप्रत्याख्यानभाष्यम्) शेषवचन उक्तम्। किमुक्तम्?" />
<meta property="og:type" content="article" />
<meta property="og:url" content="https://ashtadhyayi.github.io/ui/vritti/mahabhashyam/pada-2.2/2.2.24/" />

<meta itemprop="name" content="">
<meta itemprop="description" content="अनेकमन्यपदार्थे (444) (282 बहुव्रीहिसंज्ञासूत्रम् ।। 2। 2 । 2 । आ. 1 सू.) (पदकृत्याधिकरणम्) (आक्षेपभाष्यम्) पदग्रहणं किमर्थम्?।। (समाधानभाष्यम्) इह अनेकमन्यार्थे इतीयत्युच्यमाने वाक्यार्थेपि बहुव्रीहिः स्यात्&ndash;यथा मे माता तथा पिता सुस्नातं भो इति। पदग्रहणे पुनः क्रियमाणे न दोषो भवति।। (आक्षेपभाष्यम्) अथान्यग्रहणं किमर्थम्?।। (समाधानभाष्यम्) अनेकं पदार्थे इतीयत्युच्यमाने स्वपदार्थेपि बहुव्रीहिः स्यात्&ndash;राजपुरुषः तक्षपुरुष इति।। (एकदेशिसमाधानबाधकभाष्यम्) नैतदस्ति प्रयोजनम्। तत्पुरुषः स्वपदार्थे बाधको भविष्यति।। (एकदेशिन आक्षेपभाष्यम्) भवेदेकसंज्ञाधिकारे सिद्धम्। परंकार्यत्वे तु न सिध्यति। आरम्भसार्मथ्यात्तत्पुरुषः, परंकार्यत्वाच्च बहुव्रीहिः प्राप्नोति।। (समाधानभाष्यम्) परंकार्यत्वे च न दोषः। शेष इति वर्तते। अशेषत्वान्न भविष्यति।। (शेषग्रहणप्रत्याख्यानभाष्यम्) शेषवचन उक्तम्। किमुक्तम्?">



<meta itemprop="wordCount" content="1487">



<meta itemprop="keywords" content="" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="अनेकमन्यपदार्थे (444) (282 बहुव्रीहिसंज्ञासूत्रम् ।। 2। 2 । 2 । आ. 1 सू.) (पदकृत्याधिकरणम्) (आक्षेपभाष्यम्) पदग्रहणं किमर्थम्?।। (समाधानभाष्यम्) इह अनेकमन्यार्थे इतीयत्युच्यमाने वाक्यार्थेपि बहुव्रीहिः स्यात्&ndash;यथा मे माता तथा पिता सुस्नातं भो इति। पदग्रहणे पुनः क्रियमाणे न दोषो भवति।। (आक्षेपभाष्यम्) अथान्यग्रहणं किमर्थम्?।। (समाधानभाष्यम्) अनेकं पदार्थे इतीयत्युच्यमाने स्वपदार्थेपि बहुव्रीहिः स्यात्&ndash;राजपुरुषः तक्षपुरुष इति।। (एकदेशिसमाधानबाधकभाष्यम्) नैतदस्ति प्रयोजनम्। तत्पुरुषः स्वपदार्थे बाधको भविष्यति।। (एकदेशिन आक्षेपभाष्यम्) भवेदेकसंज्ञाधिकारे सिद्धम्। परंकार्यत्वे तु न सिध्यति। आरम्भसार्मथ्यात्तत्पुरुषः, परंकार्यत्वाच्च बहुव्रीहिः प्राप्नोति।। (समाधानभाष्यम्) परंकार्यत्वे च न दोषः। शेष इति वर्तते। अशेषत्वान्न भविष्यति।। (शेषग्रहणप्रत्याख्यानभाष्यम्) शेषवचन उक्तम्। किमुक्तम्?"/>


    <link rel="stylesheet" href="//use.fontawesome.com/releases/v5.6.3/css/solid.css" integrity="sha384-+0VIRx+yz1WBcCTXBkVQYIBVNEFH1eP6Zknm16roZCyeNg2maWEpk/l/KsyFKs7G" crossorigin="anonymous">
    <link rel="stylesheet" href="//use.fontawesome.com/releases/v5.6.3/css/fontawesome.css" integrity="sha384-jLuaxTTBR42U2qJ/pm4JRouHkEDHkVqH0T1nyQXn1mZ7Snycpf6Rl25VBNthU4z0" crossorigin="anonymous">
    <link rel="stylesheet" href="//maxcdn.bootstrapcdn.com/bootstrap/4.1.3/css/bootstrap.min.css">
    <link rel="stylesheet" href="//code.jquery.com/ui/1.12.1/themes/base/jquery-ui.css">
    <link rel="stylesheet" href="/ui/css/fonts.css">
    <script src="//code.jquery.com/jquery-1.12.4.js"></script>
    <script src="//cdnjs.cloudflare.com/ajax/libs/jquery-csv/0.8.9/jquery.csv.js"></script>
    <script src="//code.jquery.com/ui/1.12.1/jquery-ui.js"></script>
    <script src="//cdnjs.cloudflare.com/ajax/libs/popper.js/1.14.3/umd/popper.min.js"></script>
    <script src="//maxcdn.bootstrapcdn.com/bootstrap/4.1.3/js/bootstrap.min.js"></script>

    <script src="/ui/js/sutraNavigation.js"></script>
    <script src="/ui/js/handleIncludes.js"></script>
    <script type="text/javascript">
      let pageSource = "vritti\/mahabhashyam\/pada-2.2\/2.2.24.md";
      let siteParams = JSON.parse("{\x22githubeditmepathbase\x22:\x22https:\/\/github.com\/sanskrit\/ashtadhyayi\/edit\/master\/\x22,\x22mainSections\x22:[\x22vritti\x22],\x22mainsections\x22:[\x22vritti\x22]}");
      let pageParams = JSON.parse("{\x22draft\x22:false,\x22index\x22:\x222.2.24\x22,\x22iscjklanguage\x22:false,\x22sutra\x22:\x22अनेकमन्यपदार्थे\x22,\x22vritti\x22:\x22mahabhashyam\x22}");
      let baseURL = "https:\/\/ashtadhyayi.github.io\/ui\/";
      console.log(pageSource);
      
        let sutraId = "2.2.24";
        let sutraBasics = JSON.parse("{\"Next\":\"2.2.25\",\"Previous\":\"2.2.23\",\"अकारादिक्रमसङ्ख्या\":225,\"कौमुदीक्रमसङ्ख्या\":830,\"प्रकारः\":\"\",\"लघुकौमुदीविषयः\":\"\",\"लघुसिद्धान्तकौमुदीक्रमसङ्ख्या\":\"\",\"विषयः १\":\"बहुव्रीहिः समासः\",\"विषयः २\":\"समासः विभाषाधिकारे\",\"विषयः ३\":\"\",\"सूत्रम्‌\":\"अनेकमन्यपदार्थे\"}");
      
      

      let autocompletePageUrl = "\/ui\/data\/sutrANi.tsv";
    </script>
    <script src="/ui/js/onDocumentReady.js"></script>

    <script src="/ui/js/autocomplete.js"></script>
  </head>

  <body class="ma0 avenir bg-near-white">

    <header>
  <div class="bg-orange">
    <nav role="navigation">
  <div class="row">
    <a  href="/ui/" class="btn btn-default col">
      <i class="fas fa-gopuram ">पाणिनीयमूलस्रोतः</i>
    </a>
    <div class="col-md-auto d-flex justify-content-center">
      </i><input id="sutraSearchInputBox" placeholder="सूत्रमन्विष्यताम् + Enter"><i class="btn fas fa-search "></i>
    </div>
    <div class="row col  d-flex justify-content-center">
      
        <div id="prevSutraDiv"></div>
        
        <a id="currentSutraDiv" class="btn btn-primary" href="https://github.com/sanskrit/ashtadhyayi/edit/master/mahabhashyam/pada-2.2/2.2.24.md">2.2.24<i class="fas fa-edit"></i></a>
        <div id="nextSutraDiv"></div>
      
      
    </div >
      
      
<div hidden>
  <span id="new-window-0">Opens in a new window</span>
  <span id="new-window-1">Opens an external site</span>
  <span id="new-window-2">Opens an external site in a new window</span>
</div>









  </div>
</nav>

  </div>
</header>

    <main class="container" role="main">
      
  <div>
    <article class="col-xs-12 card mt-2">
      <header>
        <div id="vrittiIdElement" class="mt-2 card-title">
          
          <a id="currentSutraDiv" class="btn btn-primary" href="https://github.com/sanskrit/ashtadhyayi/edit/master/mahabhashyam/pada-2.2/2.2.24.md">2.2.24<i class="fas fa-edit"></i></a>
          MAHABHASHYAM
          <a href="/ui/?sutra=2.2.24" class="btn btn-secondary"> सर्ववृत्तिसहितमीक्षताम्</a>
        </div>
        <h2 class="card-title  border  d-flex justify-content-between">
          
          
          2.2.24 अनेकमन्यपदार्थे
        </h2>
      </header>
      <div id="vrittiContentDiv" class="card-body nested-links nested-img mid-gray">
        <p>अनेकमन्यपदार्थे (444) (282 बहुव्रीहिसंज्ञासूत्रम् ।। 2। 2 । 2 । आ. 1 सू.) (पदकृत्याधिकरणम्) (आक्षेपभाष्यम्) पदग्रहणं किमर्थम्?।। (समाधानभाष्यम्) इह अनेकमन्यार्थे इतीयत्युच्यमाने वाक्यार्थेपि बहुव्रीहिः स्यात्&ndash;यथा मे माता तथा पिता सुस्नातं भो इति। पदग्रहणे पुनः क्रियमाणे न दोषो भवति।। (आक्षेपभाष्यम्) अथान्यग्रहणं किमर्थम्?।। (समाधानभाष्यम्) अनेकं पदार्थे इतीयत्युच्यमाने स्वपदार्थेपि बहुव्रीहिः स्यात्&ndash;राजपुरुषः तक्षपुरुष इति।। (एकदेशिसमाधानबाधकभाष्यम्) नैतदस्ति प्रयोजनम्। तत्पुरुषः स्वपदार्थे बाधको भविष्यति।। (एकदेशिन आक्षेपभाष्यम्) भवेदेकसंज्ञाधिकारे सिद्धम्। परंकार्यत्वे तु न सिध्यति। आरम्भसार्मथ्यात्तत्पुरुषः, परंकार्यत्वाच्च बहुव्रीहिः प्राप्नोति।। (समाधानभाष्यम्) परंकार्यत्वे च न दोषः। शेष इति वर्तते। अशेषत्वान्न भविष्यति।। (शेषग्रहणप्रत्याख्यानभाष्यम्) शेषवचन उक्तम्। किमुक्तम्?।।तत्र शेषवचनाद्दोषः संख्यासमानाधिकरणनञ्ञ्समासेषु बहुव्रीहिप्रतिषेध। इति।। (आक्षेपभाष्यम्) अथैकसंज्ञाधिकारे नार्थोन्यग्रहणेन?।। (समाधानभाष्यम्) एकसंज्ञाधिकारे च कर्तव्यम्। अक्रियमाणे ह्यन्यग्रहणे यथैव तत्पुरुषः स्वपदार्थे बहुव्रीहिं बाधते एवमन्यपदार्थेपि बाधेत।। (आक्षेपभाष्यम्) अथानेकग्रहणं किमर्थम्?।। (आक्षेपबाधकभाष्यम्) अन्यपदार्थ इतीयत्युच्यमाने एकस्यापि पदस्य बहुव्रीहिः स्यात्&ndash;सर्पिषोपि स्यात्, गोमूत्रस्यापि स्यात्।। (आक्षेपसाधकभाष्यम्) नैतदस्ति प्रयोजनम्। सुप्सुपेति वर्तते।। (आक्षेपबाधकभाष्यम्) इदं तर्हि प्रयोजनम्। बहूनामपि यथा स्यात्&ndash;सुसूक्ष्मजटकेशेन सुनताजिनवाससा।। (आक्षेपबाधकशेषभाष्यम्) उत्तरार्थं चानेकग्रहणं कर्तव्यम्&ndash;चार्थे द्वन्द्वः अनेकमिति। इहापि यथा स्यात्&ndash;प्लक्षन्यग्रोधधवखदिरपलाशा इति।। (आक्षेपसाधकनिराकरणभाष्यम्) एतदपि नास्ति प्रयोजनम्। आचार्यप्रवृत्तिर्ज्ञापयति बहूनामपि समासो भवति। यदयम्&ndash;उत्तरपदे द्विगुं शास्ति।। (प्रत्याक्षेपभाष्यम्) तत्पुरुषोपि तर्हि बहूनां प्राप्नोति।। (प्रत्याक्षेपबाधकभाष्यम्) नैष दोषः। ग्रहणेन तत्पुरुष उच्यते तेन बहूनां न भविष्यति।। (समाधानभाष्यम्) अत उत्तरं पठति&ndash; (1379 समाधानवार्तिकम् ।। 1 ।।) ।। अनेकवचनमुपसर्जनार्थम् ।। (व्याख्याभाष्यम्) अनेकग्रहणं क्रियते उपसर्जनार्थम्।प्रथमानिर्दिष्टं समास उपसर्जनम् इत्युपसर्जनसंज्ञा यथा स्यात्&ndash;चित्रगुः शबलगुः इति।। (1380 समाधानबाधकवार्तिकम् ।। 2 ।।) ।। न वैकविभक्तित्वात् ।। (व्याख्याभाष्यम्) न वा एतदपि प्रयोजनमस्ति। किं कारणम्?। एकविभक्तित्वात् एकविभक्ति चापूर्वनिपाते इत्युपसर्जनसंज्ञा भविष्यति चित्रगुः शबलगुरिति। चित्रा यस्य गावश्चित्रगुस्तिष्ठति। चित्रा यस्य गावश्चित्रगुं पश्येति। चित्रा यस्य गावश्चित्रगुणा कृतम्। चित्रा यस्य यस्य गावश्चित्रगवे देहि। चित्रायस्य गावश्चित्रगोरानय। चित्रा यस्य गावश्चित्र गोः स्वम्। चित्रा यस्य गावश्चित्रगौ निधेहि। चित्रा यस्य गावो हे चित्रगो इति।। (आक्षेपभाष्यम्) यदि तर्हि कुतश्चिदेव किंचित्पदमध्याहृत्य एकविभक्तियोगः क्रियते, एतदप्येकविभक्तियुक्तम्, इहापि प्राप्नोति&ndash;राजकुमारी तक्षकुमारी। राज्ञो या कुमारी राजकुमारी तिष्ठति। राज्ञो या कुमारी राजकुमारीं पश्य। राज्ञो या कुमारी राजकुमार्या कृतम्। राज्ञो या कुमारी राजकुमार्यै देहि। राज्ञो या कुमारी राजकुमार्या आनय। राज्ञो या कुमारी राजकुमार्याः स्वम्। राज्ञो या कुमारी राजकुमार्यां निधेहि। राज्ञो या कुमारी राजकुमारि इति।। (समाधानभाष्यम्) एकविभक्तियुक्तमेव यन्नित्यम्। न चैतन्नित्यमेकविभक्तियुक्तमेव राज्ञः कुमारीं पश्य राजकुमारीं पश्येत्यपि भवति।। किं वक्तव्यमेतत्?। नहि।। कथमनुच्यमानं गंस्यते?। एकग्रहणसार्मथ्यात्। यदि हि यदेकविभक्तियुक्तं चानेकविभक्तियुक्तं च तत्र स्याद्, एकग्रहणमनर्थकं स्यात्। विभक्तियुक्तमपूर्वनिपाते इत्येव ब्रूयात्।। (अनुप्रयोगानुपपत्तिपरिहाराधिकरणम्) (1381 आक्षेपवार्तिकम् ।। 3 ।। ) प्र्प्र्। पदार्थाभिधानेऽनुप्रयोगानुपपत्तिराभिहितत्वात्।। (भाष्यम्) पदार्थाभिधाने ऽनुपयोगस्यानुपपत्तिः&ndash;चित्रगुर्देवदत्त इति। किं कारणम्?। अभिहितत्वात्। चित्रगुशब्देनाभिहितः सोर्थ इति कृत्वानुप्रयोगो न प्राप्नोति।। (1382 आक्षेपबाधकवार्तिकम् ।। 4 ।।) ।। न वानभिहितत्वात् सामान्याभिधाने हि विशेषानभिधानम् ।। (व्याख्याभाष्यम्) न वा एष दोषः। किं कारणम्?। अनभिहितत्वात्। चित्रगुशब्देनानभिहितः सोर्थ इति कृत्वाऽनुप्रयोगे भविष्यति।। कथमनभिहितः, यदिदानीमेवोक्तम् । पदार्थाभिधाने ऽनुप्रयोगानुपपत्तिरभिहितत्वाद्। इति?। सामान्याभिधाने हि विशेषानभिधानम्। सामान्ये ह्यभिधीयमाने विशेषोनभिहितो भवति। तत्रावश्यं विशेषार्थिना विशेषोनुप्रयोक्तव्यः। चित्रगुः क?। देवदत्त इति।। (आक्षेपभाष्यम्) भवेत्सिद्धं यदा सामान्ये वृत्तिः। यदा तु खलु विशेषे वृत्तिः, तदा न सिध्यति&ndash;चित्रा गावो देवदत्तस्येति चित्रगुर्देवदत्त इति।। (समाधानभाष्यम्) तदापि सिद्धम्। कथम्?। नेदमुभयं युगपत्संभवति। वाक्यं समासश्च। यदा वाक्यम्, न तदा समासः। यदा समासः, न तदा वाक्यम्। यदा समासः, सामान्येन तदा वृत्तिः। तत्रावश्यं विशेषार्थिना विशेषोनुप्रयोक्तव्यः&ndash;चित्रगुः कः? देवदत्त इति।। (आक्षेपभाष्यम्) सामान्यस्यैव तर्ह्यनुप्रयोगो न प्राप्नोति&ndash;चित्रगुः कः? चित्रगु तत्, चित्रगु किंचित्, चित्रगु सर्वमिति।। (समाधानभाष्यम्) सामान्यमपि यथा विशेषस्तद्वत्। तत्र चित्रग्वित्युक्ते संदेहः स्यात्&ndash;सर्वं वाऽविश्वं वेति। तत्रावश्यं विशेषार्थिना विशेषोनुप्रयोक्तव्यः&ndash;चित्रगु तदिति।। (समाधानान्तरभाष्यम्) अथवा विभक्त्यर्थोभिधीयते। एतच्चात्र युक्तं यद्विभक्त्यर्थोभिधीयते तत्र हि सर्वपश्चात्पदं वर्तते अस्येति।। (1383 आक्षेपवार्तिकम् ।। 5 ।।) ।। विभक्त्यर्थाभिधाने द्रव्यस्य लिङ्गसंख्योपचारानुपपत्तिः ।। (व्याख्याभाष्यम्) विभक्त्यर्थाभिधानेऽद्रव्यस्य लिङ्गसंख्याभ्यामुपचारोनुपपन्नः। बहुयवं बहुयवा। बहुयवः बहुयवौ बहुयवा इति।। अपर आह&ndash;विभक्त्यर्थाभिधाने द्रव्यस्य लिङ्गसंख्योपचारानुपपत्तिः। विभक्त्यर्थाभिधाने द्रव्यस्य ये लिङ्गसंख्ये ताभ्यां विभक्त्यर्थस्योपचारोनुपपन्नः। बहुयवं बहुयवा। बहुयवः बहुयवौ बहुयवा इति।। (आक्षेपभाष्यम्) कथं ह्यन्यस्य लिङ्गसंख्याभ्यामन्यस्योपचारः स्यात्?।। (1384 समाधानवार्तिकम् ।। 6 ।।) ।। सिद्धं तु यथा गुणवचनेषु ।। (व्याख्याभाष्यम्) सिद्धमेतत्।। कथम्?। यथा गुणवचनेषु।। कथं गुणवचनेषु?।। गुणवचनेषूक्तम्&ndash;गुणवचनानां शब्दानामाश्रयतो लिङ्गवचनानि भवन्तीति। तद्यथा&ndash;शुक्लं वस्त्रं शुक्ला शाटी शुक्लः कम्बलः। शुक्लौ कम्बलौ। शुक्लाः कम्बला इति। यदसौ द्रव्यं श्रितो भवति गुणस्तस्य यल्लिङ्गं वचनं च तद्गुणस्यापि भवति। एवमिहापि यदसौ द्रव्यं श्रितो भवति विभक्त्यर्थः तस्य यल्लिङ्गं वचनं तत्समासस्यापि भविष्यति।। (आक्षेपभाष्यम्) यदि तर्हि विभक्त्यर्थोभिधीयते कृत्स्नः पदार्थः कथमभिहितो भवति सद्रव्यः सलिङ्गः ससंख्यश्च।। (समाधानभाष्यम्) अर्थग्रहणसार्मथ्यात्। इह अनेकमन्यपदे इतीयता सिद्धम्। कथं पुन पदे नाम वृत्तिः स्यात्। पदं नाम शब्दः शब्दो दोषः?। शब्दे ह्यसंभवादर्थे कार्यं विज्ञास्यते। सोयमेवं सिद्धे सति यदर्थग्रहणं करोति तस्यैतत्प्रयोजनं कृत्स्नः पदार्थो यथाभिधीयते सद्रव्यः सलिङ्गः ससंख्यश्चेति।। (आक्षेपभाष्यम्) यदि तर्हि कृत्स्नः पदार्थाभिधीयते&ndash;लैङ्गाः सांख्याश्च विधयो न सिध्यन्ति।। (समाधानभाष्यम्) उक्तं वा।। किमुक्तम्?। लैङ्गेषु तावदुक्तम्। सिद्धं तु स्त्रियाः प्रातिपदिकविशेषणात्स्वार्थे टाबादय। इति।। सांख्येष्वप्युक्तम् ।। किमुक्तम्?। कर्मादीनामनुक्ता एकत्वादय इति कृत्वा सांख्या भविष्यन्ति।। (आक्षेपभाष्यम्) प्रथमा तर्हि न प्राप्नोति?।। (समाधानभाष्यम्) समयाद्भविष्यति।। (आक्षेपभाष्यम्) यदि सामयिकी न नियोगतः, अन्याः कस्मान्न भवन्ति?।। (समाधानभाष्यम्) कर्मादीनामभावात्।। (आक्षेपभाष्यम्) षष्ठी तर्हि प्राप्नोति?। (समाधानभाष्यम्) शेषलक्षणा षष्ठी, अशेषत्वान्न भविष्यति।। (आक्षेपभाष्यम्) एवमपि व्यतिकरः प्राप्नोति&ndash;एकस्मिन्नपि द्विवचनबहुवचने प्राप्नुतः, द्वयोरप्येकवचनबहुवचने, बहुष्वप्येकवचनद्विवचने?।। (समाधानभाष्यम्) अर्थतो व्यवस्था भविष्यति।। (समाधानान्तरभाष्यम्) अथ वा संख्या नामेयं परप्रधाना। संख्येयमनया विशेष्यम्। यदि चात्र प्रथमा न स्यात्, संख्येयमविशेषितं स्यात्।। (समाधानान्तरभाष्यम्) अथ वा वक्ष्यत्येतद् वचनग्रहणस्य प्रयोजनम्&ndash;उक्तेष्वप्येकत्वादिषु प्रथमा यथा स्यात्।। (आक्षेपभाष्यम्) एवमपि षष्ठी प्राप्नोति।। किं कारणम्?। व्यभिचरत्येव ह्ययं समासो लिङ्गसंख्ये, षष्ठ्यर्थं पुनर्नव्यभिचरति?।। (समाधानभाष्यम्) अभिहितः सोर्थोन्तर्भूतः प्रातिपदिकार्थः संपन्नः। तत्र प्रातिपदिकार्थे प्रथमेति प्रथमा भविष्यति।। (आक्षेपभाष्यम्) न तर्हीदानीमिदं भवति&ndash;चित्रगोर्देवदत्तस्येति।। (समाधानभाष्यम्) भवति बाह्यमर्थमपेक्ष्य षष्ठी।। (परिगणनाधिकरणम्) (भाष्यम्) परिगणनं कर्तव्यम्।। (1385 परिगणनवार्तिकम् ।। 7 ।। ।। बहुव्रीहिः समानाधिकरणानाम् ।। (व्याख्याभाष्यम्) समानाधिकरणानां बहुव्रीहिर्वक्तव्यः।। किं प्रयोजनम्?। व्यधिकरणानां मा भूदिति। पञ्चभिर्भुक्तमस्येति।। (1386 परिगणनवार्तिकम् ।। 8 ।।) ।। अव्ययानां च ।। (व्याख्याभाष्यम्) अव्ययानां च बहुव्रीहिर्वक्तव्यः। उच्चैर्मुखमस्येति उच्चैर्मुखः नीचैर्मुखः।। (1387 परिगणनवार्तिकम् ।। 9 ।।) ।। सप्तम्युपमानपूर्व(पद)स्योत्तरपदलोपश्च ।। (व्याख्याभाष्यम्) सप्तमीपूर्वस्योपमानपूर्वस्य च बहुव्रीहिर्वक्तव्यः, उत्तरपदस्य च लोपो वक्तव्यः।। कण्ठेस्थः कालोस्य कण्ठेकालः। उष्ट्रमुखमिव मुखमस्य उष्ट्रमुखः। खरमुखः।। (1388 परिगणनवार्तिकम् ।। 10 ।।) ।। समुदायविकारषष्ठ्याश्च ।। (व्याख्याभाष्यम्) समुदायविकारषष्ठ्याश्च बहुव्रीहिर्वक्तव्यः। उत्तरपदस्य च लोपो वक्तव्यः। केशसमाहारश्चूडा अस्य केशचूडः। सुवर्णविकारोलंकारो यस्य सुवर्णालंकारः।। (1389 परिगणनवार्तिकम् ।। 11 ।।) ।। प्रादिभ्यो धातुजस्य वा ।। (व्याख्याभाष्यम्) प्रादिभ्यो धातुजस्य बहुव्रीहिर्वक्तव्यः। उत्तरपदस्य च वा लोपो वक्तव्यः। प्रपतितपर्णः प्रपर्णः। प्रपतितपलाशः प्रपलाशः।। (1390 परिगणनवार्तिकम् ।। 12 ।।) ।। नञ्ञोस्त्यर्थानां च ।। (व्याख्याभाष्यम्) नञ्ञोस्त्यर्थानां बहुव्रीहिर्वक्तव्यः। उत्तरपदस्य च वा लोपो वक्तव्यः। अविद्यमानः पुत्रोस्य अविद्यमानपुत्र अपुत्रः। अविद्यमानभार्यः अभार्यः।। (आक्षेपभाष्यम्) तत्तर्हीदं बहु वक्तव्यम् ? (1391 परिगणननिराकरणवार्तिकम् ।। 13 ।।) ।। न वाऽनभिधानादसमानाधिकरणेषु समाससंज्ञाभावः ।। (व्याख्याभाष्यम्) नवा वक्तव्यम्।। असमानाधिकरणानां बहुव्रीहिः कस्मान्न भवति&ndash;पञ्चभिर्भुक्तमस्येति?। अनभिधानात्। तच्चावश्यमनभिधानमाश्रयितव्यम्। क्रियमाणेपि परिगणने यत्राभिधानं न भवति तत्र न बहुव्रीहिः। यथा पञ्च भुक्तवन्तोस्येति।। (आक्षेपभाष्यम्) अथैतस्मिन्सत्यनभिधाने यदि वृत्तिपरिगणनं क्रियेत तर्हि वर्तिपरिगणनमपि कर्तव्यम्।। (प्रत्याक्षेपभाष्यम्) तत्कथं कर्तव्यम्?।। (1392 समाधानवार्तिकम् ।। 14 ।।) प्र्प्र् । प्र्प्र् अर्थनियमे मत्वर्थग्रहणम् प्र्प्र् । प्र्प्र् (व्याख्यानभाष्यम्) अर्थनियमे मत्वर्थग्रहणं कर्तव्यम्। मत्वर्थे यः, स बहुव्रीहिरिति वक्तव्यम्। इह मा भूत्&ndash;कष्टं श्रितमनेनेति।। (1393 वार्तिकम् ।। 15 ।।) ।। तथा चोत्तरस्य वचनार्थः ।। (भाष्यम्) एवं च कृत्वोत्तरस्य योगस्य वचनार्थ उपपन्नो भवति।। (वार्तिकस्थोत्तरपदव्याख्याभाष्यम्) केचित्तावदाहुः&ndash;यद्वृत्तिसूत्रे इति संख्ययाव्ययासन्नादूराधिकसंख्याः संख्येये इति।। (सिद्धान्तिमतान्तरभाष्यम्) अपर आहुः यद्वार्तिके इति।। (1394 व्याख्येयवार्तिकम् ।। 16 ।।) ।। कर्मवचनेनाप्रथमायाः ।। (व्याख्याभाष्यम्) कर्मवचनेनाप्रथमाया बहुव्रीहिर्वक्तव्यः। ःढ़द्य;ढो रथो येन ःढ़द्य;ढरथोऽनड्वान्। उपहृतः पशू रुद्राय उपहृतपशू रुद्रः। उद्धृत ओदनः स्थाल्याः उद्धृतौदना स्थाली।। (आक्षेपभाष्यम्) यदि कर्मवचनेनेत्युच्यते, अथ कर्तृवचनेन कथम्&ndash;प्राप्तमुदकं ग्रामं प्राप्तोदको ग्रामः। आगता अतिथयो ग्राममागतातिथिर्ग्रामः?।। (1395 वार्तिकम् ।। 17 ।।) ।। कर्तृवचनेनापि ।। (व्याख्याभाष्यम्) कर्तृवचनेनापीति वक्तव्यम्।। (आक्षेपभाष्यम्) अप्रथमाया इति किमर्थम्?।। (समाधानभाष्यम्) वृष्टे देवे गतः।। (आक्षेपभाष्यम्) अथ अप्रथमायाः इत्युच्यमाने इह कस्मान्न भवति&ndash;वृष्टे देवे गतं पश्येति।। (समाधानभाष्यम्) बहिरङ्गा अत्राप्रथमा।। (1396 समासाक्षेपवार्तिकम् ।। 18 ।।) (इष्टानुपपत्तिपरिहाराधिकरणम्) ।। सुबधिकारेऽस्तिक्षीरादिवचनम् ।। (व्याख्याभाष्यम्) सुबधिकारेस्तिक्षीरेत्युपसंख्यानं कर्तव्यम्। अस्तिक्षीरा ब्राह्मणी।। (आक्षेपभाष्यम्) तत्तर्हि वक्तव्यम्?।। (1397 समाधानवार्तिकम् ।। 19 ।।) ।। नवाव्ययत्वात् ।। (भाष्यम्) नवा कर्तव्यम्। किं कारणम्?। अव्ययत्वात्। अव्ययमेषोस्तिशब्दः। नैषोस्तेर्लट्। कथमव्ययत्वम्?। उपसर्गविभक्तिस्वरप्रतिरूपकाश्च निपाता भवन्तीति निपातसंज्ञा। निपातोव्ययमित्यव्ययसंज्ञा।। (किंसब्रह्माचारिशब्दार्थाधिकरणम्) (आक्षेपभाष्यम्) अथ किंसब्रह्मचारीति कोयं समासः?।। (समाधानभाष्यम्) बहुव्रीहिरित्याह ।। (आक्षेपभाष्यम्) कोस्य विग्रह: (समाधानभाष्यम्) के सब्रह्मचारिणोस्येति ।। (आक्षेपभाष्यम्) यद्येवं कठ इति प्रतिवचनं नोपपद्यते। न ह्यन्यत्पृष्टेनान्यदाख्येयम्।। (समाधानभाष्यम्) एवं तर्ह्येवं विग्रहः करिष्यते&ndash;केषां सब्रह्मचारी किंसब्रह्मचारीति।। (समाधानबाधकभाष्यम्) प्रतिवचनं चैवं नोपपद्यते। स्वरे च दोषो भवति&ndash;किंसब्रह्मचारीत्येवं स्वरः प्रसज्येत, किंसब्रह्मचारीति चेष्यते।। (समाधानान्तरभाष्यम्) एवं तर्ह्येवं विग्रहः करिष्यते&ndash;कः सब्रह्मचारी किंसब्रह्मचारीति।। (समाधानान्तरबाधकभाष्यम्) भवेत्प्रतिवचनमुपपन्नम्। स्वरे तु दोषो भवति।। (समाधानभाष्यम्) एवं तर्ह्येवं विग्रहः करिष्यते&ndash;कः सब्रह्मचारी तव किंसब्रह्मचारी त्वमिति।। (प्रागुक्तपक्षाङ्गीकारभाष्यम्) अथ वा पुनरस्त्वयमेव विग्रहः के सब्रह्मचारिणोस्येति।। (आक्षेपस्मारणभाष्यम्) ननु चोक्तम्&ndash;कठ इति प्रतिवचनं नोपपद्यत इति।। (समाधानभाष्यम्) नैष दोषः। अग्नौकरवाणिन्यायेन भविष्यति। तद्यथा&ndash;कश्चित्कंचिदाह&ndash;अग्नौकरवाणीति। स आह&ndash;कुर्विति। कर्तर्यनुज्ञाते कर्माप्यनुज्ञातं भवति।। अपर आह&ndash;अग्नौ करिष्य इति। क्रियतामिति कर्मण्यनुज्ञाते कर्ताप्यनुज्ञातो भवति। यथैव खल्वपि&ndash;के सब्रह्मचारिणोस्येति?। कठाः इत्युक्ते संबन्धादेतद्गम्यते&ndash;नूनमयमपि कठः इति। एवं कठ इत्युक्ते संबन्धादेतद्गन्तव्यं नूनं तेपि कठाः इति। न खल्वपि ते समासेन शक्याः प्रतिनिर्देष्टुम्। उपसर्जनं हि ते भवन्ति।। (अर्धतृतीयादिशब्दार्थाधिकरणम्) (आक्षेपभाष्यम्) अथार्धतृतीया इति कोयं समासः?।। (समाधानभाष्यम्) बहुव्रीहिरित्याह।। (आक्षेपभाष्यम्) कोस्य विग्रहः?।। (समाधानभाष्यम्) अर्धं तृतीयमेषामिति।। (आक्षेपभाष्यम्) कः समासार्थः। समासार्थो नोपपद्यते। अन्यपदार्थो हि नाम स भवति, येषां पदानां समासस्ततोन्यस्य पदस्यार्थोन्यपदार्थः?।। (समाधानभाष्यम्) एवं तर्ह्येवं विग्रहः करिष्यते&ndash;अर्धं तृतीयमनयोरिति।। (आक्षेपभाष्यम्) एवमपि कः षष्ठ्यर्थः। षष्ठ्यर्थो नोपपद्यते। किं हि तयोरर्धं भवति?।। (प्रथमोक्तविग्रहाभ्युपगमभाष्यम्) अस्तु तर्ह्ययमेव विग्रहः&ndash;अर्धं तृतीयमेषामिति।। (आक्षेपस्मारणभाष्यम्) ननु चोक्तम्&ndash;समासार्थो नोपपद्यते इति।। (समाधानभाष्यम्) नैष दोषः अवयवेन विग्रहः। समुदायः समासार्थः।। (आक्षेपभाष्यम्) यद्यवयवेन विग्रहः समुदायः समासार्थः, असिद्वितीयोनुससार पाण्डवम् सङ्कर्षणद्वितीयस्य बलं कृष्णस्य वर्धताम् इति द्वयोर्द्विवचनमिति द्विवचनं प्राप्नोति।। (पश्चात्प्रोक्तविग्रहाभ्युपगमभाष्यम्) अस्तु तर्ह्ययमेव विग्रहः&ndash;अर्धं तृतीयमनयोरिति।। (आक्षेपस्मारणभाष्यम्) ननु चोक्तम्&ndash;षष्ठ्यर्थो नोपपद्यत इति।। (समाधानभाष्यम्) नैष दोषः। इदं तावदयं प्रष्टव्यः&ndash;अथेह देवदत्तस्य भ्राता इति कः षष्ठ्यर्थ इति?। तत्रैतत्स्यात्&ndash;एकस्मात्प्रादुर्भाव इति। एतच्च वार्तम्। तद्यथा&ndash; सार्थिकानामेकप्रतिश्रये उषितानां प्रातरुत्थाय प्रतिष्ठमानानां न कश्चित्परस्परमभिसंबन्धो भवति। एवंजातीयकं भ्रातृत्वं नाम।। अत्र चेद्युक्तः षष्ठ्यर्थो दृश्यते, इहापि युक्तो दृश्यताम्।। (आक्षेपभाष्यम्) इह तर्हि अर्धतृतीया आनीयन्तामित्युक्ते अर्धस्यानयनं न प्राप्नोति।। (प्रथमप्रोक्तविग्रहाभ्युपगमभाष्यम्) अस्तु तर्ह्ययमेव विग्रहः&ndash;अर्धं तृतीयमेषामिति।। (आक्षेपस्मारणभाष्यम्) ननु चोक्तम्&ndash; असिद्वितीयोनुससार पाण्डवम् सङ्कर्षणद्वितीयस्य बलं कृष्णस्य वर्द्धताम् इति द्वयोर्द्विवचनमिति द्विवचनं प्राप्नोतीति।। (समाधानभाष्यम्) नैष दोषः। अयं तीयान्तः शब्दोस्त्येव पूरणे वर्तते। अस्ति सहायवाची। तद्यः सहायवाची तस्येदं ग्रहणम्&ndash;असिद्वितीयः असिसाहाय इति गम्यते।। (आक्षेपभाष्यम्) एवमपि&ndash;अर्धतृतीया इत्येकस्मिन्नेकवचनं प्राप्नोति। एकार्था हि समुदाया भवन्ति। यथा&mdash;शतं यूथं वनमिति।। (पश्चात्प्रोक्तविग्रहाभ्युपगमभाष्यम्) ननु चोक्तम्&ndash;अर्धतृतीया आनीयन्तामित्युक्ते अर्धस्यानयनं न प्राप्नोतीति।। (समाधानभाष्यम्) नैष दोषः। भवति बहुव्रीहौ तद्गुणसंविज्ञानमपि। तद्यथा&ndash;शुक्लवाससमानय लोहितोष्णीषा ऋत्विजः प्रचरन्तीति तद्गुण आनियते तद्गुणाश्च प्रचरन्ति।। (प्रथमप्रोक्तविग्रहाभ्युपगमभाष्यम्) अथ वा पुनरस्त्वयमेव विग्रहः&ndash;अर्धं तृतीयमेषामिति।। (आक्षेपस्मारणभाष्यम्) ननु चोक्तम्&ndash;एकवचनं प्राप्नोतीति।। (समाधानभाष्यम्) नैष दोषः। संख्या नामेयं परप्रधाना। संख्येयमनया विशेष्यम्। यदि चात्रैकवचनं स्यात् संख्येयमविशेषितं स्यात् ।। (आक्षेपभाष्यम्) इह तर्ह्यर्धतृतीया द्रोणा इत्ययं द्रोणशब्दः समुदाये प्रवृत्तः अवयवे नोपपद्यते।। (समाधानभाष्यम्) नैष दोषः। समुदायेषु हि प्रवत्ताः शब्दाः अवयवेष्वपि वर्तन्ते। तद्यथा&ndash;पूर्व पञ्ञ्चालाः, उत्तरे पञ्ञ्चालाः, तैलं भुक्तं, घृतं भुक्तं, शुक्लो नीलः कपिल इति। एवमयं समुदाये द्रोणशब्दः प्रवृत्तोऽवयवेष्वपि वर्तते।। (आक्षेपभाष्यम्) कामं तर्ह्यनेनैव हेतुना यदा द्वौ द्रोणौ अर्धाढकं च तदा कर्तव्यमर्धतृतीया द्रोणा इति।। (समाधानभाष्यम्) न कर्तव्यम्। समुदायेषु वृत्ताः शब्दाः केष्ववयवेषु वर्तन्ते?, योवयवस्तं समुदायं न व्यभिचरति। कं च समुदायं न व्यभिचरति?। अर्धद्रोणो द्रोणम्। अर्धाढकं पुर्नव्यभिचरति।। अनेक ।। 24 ।।</p>

      </div>
    </article>
  </div>

    </main>
    <footer class="bg-orange " role="contentinfo">
  <div class="container-fluid d-flex justify-content-between">
  <a class="btn btn-secondary" href="/ui/about/" >
    परिचयः
  </a>
  <a class="btn btn-secondary" href="https://github.com/sanskrit/ashtadhyayi/issues/new" >
    प्रतिस्पन्दः
  </a>
  <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
  </div>
</footer>

    

  <script src="/ui/dist/js/app.3fc0f988d21662902933.js"></script>


  </body>
</html>
