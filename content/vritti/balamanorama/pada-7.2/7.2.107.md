---
index:  7.2.107
vrittiindex: 
sutra:  अदस औ सुलोपश्च
vritti:  balamanorama 
---

अदस्शब्दात्सौ त्यदाद्यत्वे प्राप्ते-अदस औ। `अदस इति षष्ठी। `औ` इत्यविभक्तिकनिर्देशः। `तदोः सः सौ` इत्यतः `सा वित्यनुवर्तते। तदाह--अदस इति। `अन्तादेश` इत्यलोन्त्यपरिभाषालभ्यम्। सकारस्य औत्त्वे कृते हलः परत्वाऽभावाद्धल्ङ्यादिलोपेऽप्राप्ते सुलोपविधिः। दस्य स इति। मुत्वापवाद इति भावः। असौ इति। अदस्स् इति स्थिते सकारस्य औत्त्वे, सुलोपे, दस्य सत्वे च रूपम्।

