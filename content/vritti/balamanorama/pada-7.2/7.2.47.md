---
index:  7.2.47
vrittiindex:  852
sutra:  इण्निष्ठायाम्
vritti:  balamanorama 
---

इण्निष्ठायाम्। `निरः कुषः` इति सूत्रमनुवर्तते। तदाह-- निर इति. ननु `आर्द्धधातुकस्ये`डित्येव सिद्धे किमर्थमिदं सूत्रमित्यत आह-- यस्येति। कुषधातोस्तृजादौ `निरः कुषः` इति पूर्वसूत्रेण वेट्कत्वात् `यस्य विभाषे`ति प्राप्तस्येण्निषेधस्य बाधनार्थं पुनरिह विधानमित्यर्थः। इडित्यनुवर्त्तमाने पुनरिड्ग्रहणं तु `स्वरतिसूती`त्यतो वाग्रहणानुवृत्तिनिवृत्तये।

