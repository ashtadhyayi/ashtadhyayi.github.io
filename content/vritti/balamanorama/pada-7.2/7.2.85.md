---
index:  7.2.85
vrittiindex:  284
sutra:  रायो हलि
vritti:  balamanorama 
---

तस्य हलादिविभक्तिषु विशेषं दर्शयति--रायो हलि। `राय` इति `रै` शब्दस्य षष्ठयन्तम्। `अष्टन आ विभक्तौ` इत्यत `आ` इति विभक्ता`विति चानुवर्तते। `हलीत्यनेन विभक्ताविति विशेष्यते, ततस्तदादिविधिः। तदाह--रैशब्दस्येति। हल्ग्रहणादचि आत्वं न, किं तु आयादेश एवैत्यत आह--अचीति। राः आत्वे रुत्वविसर्गौ। अचि आयादेशमुदांहरंति--रायो राय इति। इत्यादिति। राभिः। राये राभ्याम् राभ्यः। राय राभ्याम् राभ्यः। रायः रायोः रायाम्। रायि रायोः रासु। रैशब्दः छान्दस इति भाष्यम्। क्यजन्त एव छान्दस इति पक्षान्तरम्। इत्यैदन्ताः।

