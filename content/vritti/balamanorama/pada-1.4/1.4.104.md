---
index:  1.4.104
vrittiindex:  183
sutra:  विभक्तिश्च
vritti:  balamanorama 
---

अथ `न विभक्तो तुस्माः` इत्याद्युपयोगिनी विभक्तिसंज्ञामाह--विभक्तिश्च। `सुप` इति पूर्वसूत्रात्सुब्ग्रहणम्, `तिङस्त्रीणी`त्यतस्तिङ्ग्रहणं चानुवर्तते, एकदेशे स्वरितत्वप्रतिज्ञाबलात्। तदाह--सुप्तिङाविति। चकारः पुरुषवचनसंज्ञाभिः समावेशार्थः। तेन एकसंज्ञाधिकारस्थत्वेऽपि न पर्यायत्वम्। अन्यथा `रामेभ्यः` `भवाम` इत्यादौ विभक्तिसंज्ञाविरहेण `न विभक्ता`विति निषेधो न स्यात्। 

