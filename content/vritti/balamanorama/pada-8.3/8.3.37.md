---
index:  8.3.37
vrittiindex:  141
sutra:  कुप्वो >< क >< पौ च
vritti:  balamanorama 
---

`खरवसानयो`रिति रेफस्य नित्यं विसर्गे प्राप्ते-कुप्वौ ><क><पौ च। `कुप्वोः` इति छेदः। ओसस्सस्य रुत्वे तस्य खर्परत्वाद्विसर्गः, जिह्वामूलीयस्य शर्पूपसङ्ख्यातत्वेन खर्त्वात्। तस्य च विसर्गस्य `खर्परे शरि वा विसर्गलोपो वक्तव्य` इति लोपः। अतः सूत्रे कुप्वोरिति विसर्गो न श्रूयते। `विसर्जनीयस्य स` इत्यतो विसर्जनीयस्येत्यनुवर्तते। तदाह-कवर्गे इत्यादिना। `क्रमा`दिति यथासंख्यसूत्रलभ्यम्। चाद्विसर्ग इति `शर्परे विसर्जनीयः` इत्यतो `विसर्जनीय` इत्यनुकृष्यत इत्यर्थः। चकारः पक्षे विसर्गसमुच्चयार्थ इति यावत्। अन्यथा जिह्वामूलीयोलपध्मानीयाभ्यां विसर्गस्य बाध एव स्यादिति भावः। एवं च प्रकृते पकारे परे विसर्गस्य सत्वं बाधित्वा कदाचिदुपध्मानीयः कदाचिद्विसर्गः। तयोरुच्चारणे भेदः। इहादेशयोः कपावुच्चारणार्थौ, न तु विधेयकोटिप्रविष्टौ। 

