---
index:  8.3.59
vrittiindex:  210
sutra:  आदेशप्रत्यययोः
vritti:  balamanorama 
---

अथ षत्वविधायकं सूत्रमाह--आदेश। षष्ठ�न्तमिति। `सहेः साडः सः` इति सूत्रे `स्` इति निर्दिष्टमिति भावः। तच्चेह द्विवचनान्ततया विपरिणम्य `आदेशप्रत्यययो`रित्यत्र सम्बध्यते। ततश्च `इण्कवर्गाभ्यां परयोरपदान्तयोरादेशात्मकप्रत्ययावयवात्मकयोः सकारयोर्मूर्धन्यः स्या`दित्यर्थः। फलितमाह--इम्कवर्गाभ्यामित्यादिना। प्रौढमनोरमायां तु आदेशप्रत्यययोरित्येकापि षष्ठी प्रत्ययविषये अवयवार्थिका, आदेशविषये चाऽभेदार्थिका। तथाच आदेशस्य प्रत्ययावयवस्य च सकारस्येति लभ्यत इति प्रत्ययशब्दस्य लक्षणां विनोक्तम्। सहविवक्षाऽभावेऽपि सौत्रो द्वन्द्व इति च स्वीकृतम्। यदि तु आदेशविषयेऽपि अवयवषष्ठी स्यात्--`आदेशावयवस्य सस्य ष` इति, तर्हि `तिरुआः` `तिसृणा`मित्यादौ दोषः। नच `त्रिचतुरोः स्त्रिया`मित्यत्रादेशे सकारोच्चारणसामर्थ्यान्न तत्र षत्वमिति वाच्यं, तिरुआ इत्यत्र `न रपरसृपिसृजिस्पृशिस्पृहिसवनादीना`मिति षत्वनिषेधेन चरितार्थत्वात्। विसम्विसमित्यादौ सकारस्याऽऽदेशावयवतया षत्वापत्तेश्च, नित्यवीप्सयोरित्याष्टमिकद्विर्वचनस्यादेशरूपताया वक्ष्यमाणत्वात्। `प्रत्ययो यः सकारस्तस्ये`ति व्याख्याने तु जिगीषुरित्यादाव#एव स्यात्। `रामेषु` इत्यादौ न स्यात्। अत `आदेशः प्रत्ययावयवश्च यः सकारस्तस्ये`ति व्याख्यातम्। प्रत्ययावयवसक्षणायां च `हलि सर्वेषां`मिति निर्देशो लिङ्गम्। विवृताघोषस्येति। मूर्धन्यत्वम् ऋटुरषेष्वविशिष्टम्। विवृतत्वरूपाब्यन्तरप्रयत्नवतोऽघोषरूपबाह्यप्रयत्नवतश्च सकारस्य तदुभयात्मकः षकार एव भवतीत्यर्थः। टकारनिवारणायाद्यं विशेषणम्। ऋकारवारणाय द्वितीयम्। रामेष्विति। ननु सु इत्यस्य व्यपदेसिवद्भावेन सुबन्तत्वेन पदत्वात् `सात्पदाद्यो`रिति षत्वनिषेधः स्यादिति चेन्न, `प्रत्ययग्रहणे यस्मात्स विहितस्तदादेरेव ग्रहणा`दित्यलम्। सुपिसाविति। `पिस गतौ`क्विप्। धातुसकारोऽयं नत्वादेशो नापि प्रत्ययावयव इति भावः। 

