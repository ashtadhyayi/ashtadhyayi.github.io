---
index:  8.3.28
vrittiindex:  130
sutra:  ङ्णोः कुक् टुक् शरि
vritti:  balamanorama 
---

ङ्णोः। `हे मपरे वे`त्यतो वेत्यनुवर्तते। कुक् च टुक् चेति समाहारद्वन्द्वः। आगमाविति। एतच्च `आद्यन्तौ टकिता`विति लभ्यम्। यतासङ्ख्यपरिभाषया च ङकारस्य कुक्, णकारस्य टुक्। उभयत्र ककार इत्ष उकार उच्चारणार्थः। `प्राङ् षष्ठः सुगण् षष्ठः` इति स्थिते, यथाक्रमङ्कुकिटुकि च तयोः पूर्वावयवत्वेन पदान्तत्वाज्जश्त्वमाशङ्क्याह--कुक्टुकोरिति। 

