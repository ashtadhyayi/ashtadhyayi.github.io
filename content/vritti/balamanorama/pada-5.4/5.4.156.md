---
index:  5.4.156
vrittiindex:  885
sutra:  ईयसश्च
vritti:  balamanorama 
---

ईयसश्च। बहुश्रेयसीशब्दे श्रेयसीशब्दस्यैव प्रत्ययग्रहणपरिभाषया ईयसन्तत्वादाह--ईयसन्तोत्तरपदादिति। बहुव्रीहिणा उत्तरपदादित्याक्षिप्यत #इति भावः। न कबिति। `न संज्ञेयसो`रिति वक्तव्ये पृथग्योगकरणान्नित्यस्य वैकल्पिकत्य च कपोऽयं निषेध इति भावः। श्रेयांस इति। अतिशयेन प्रशस्ता इत्यर्थः। `द्विवचनविभज्य` इति ईयसुन्। `प्रशस्यस्य श्रः` इति श्रः, `आद्गुणः` इति गुणः। बहुश्रेयानिति। शैषिकः कब्निषिध्यते। ह्रस्वत्वे प्राप्ते इति। बह्व्यः श्रेयस्यो यस्येति बहुव्रीहिः। तत्र श्रेयसीशब्दस्योपसर्जनस्त्रीप्रत्ययान्तत्वात् `गोस्त्रियो`रिति ह्रस्वत्वे प्राप्ते इत्यर्थः। 

