---
index:  1.3.49
vrittiindex:  546
sutra:  अनोरकर्मकात्
vritti:  balamanorama 
---

अनोरकर्मकात्। `व्यक्तावाचा`मित्यनुवृत्तं विषयषष्ठ�न्तमाश्रीयते। समुच्चारणे इति निवृत्तम्। तदाह-- व्यक्तवाग्विषयादिति। मनुष्यकर्तृकादित्यर्थः। अनुवदते इति। अनुः सादृश्ये। `तुल्यार्थैरतुलोपमाभ्या`मिति षष्ठी। कठः कलापेन तुल्यं वदतीत्यर्थः। वस्तुतस्तु शेषषष्ठीत्येवोचितम्। `तुल्यार्थै`रित्यत्र `अतुलोपमाभ्या`मिति पर्युदासेनाऽनव्ययानामेव तुल्यार्थानां ग्रहणात्। अन्यथा `च्नद्र इव मुख`मित्यादावपि तृतीयाषष्ठ�ओरापत्तेरित्यलम्। 

