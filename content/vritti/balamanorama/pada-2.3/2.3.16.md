---
index:  2.3.16
vrittiindex:  575
sutra:  नमःस्वस्तिस्वाहास्वधाऽलंवषड�ओगाच्च
vritti:  balamanorama 
---

नमःस्वस्ति। युज्यत इति योगः। कर्मणि घञ्। `नमस्` इत्यादिभिर्युक्तादित्यर्थः। फलितमाह--एभिर्योगे इति। न च तादर्थ्यचतुर्थ्या गतार्थत्वं शङ्क्यं, तादर्थ्यस्य शेषत्वविवक्षायां षष्ठीनिवारणार्थत्वात्। तादर्थ्यं हि उपकार्योपकारकभावः, तस्य यदा सम्बन्धत्वेन भानं तदा षष्ठी, यता `गुरोरिदं गुर्वर्थ`मिति भाष्ये स्पष्टम्। एवंच नमःस्वस्त्यादियोगे तादर्थ्यस्य शेषत्वविक्षायामपि चतुर्थ्येवेत्येतदर्थमिदं सूत्रम्। 

