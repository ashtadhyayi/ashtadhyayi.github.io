---
index:  4.1.74
vrittiindex:  521
sutra:  यङश्चाप्
vritti:  balamanorama 
---

यङश्चाप्। पकारो `हल्ङ्याब्भ्यः` इत्यत्र ग्रहणार्थः। चकारः `चितः` इत्यन्तोदात्तार्थः। सामान्येति। यङ्रूपस्य उभयत्रापि सत्त्वादिति भावः। ञ्यङमुदाहरति--आम्बष्ठ�एति। आम्बषष्ठस्यापत्यं स्त्रीत्यर्थः। `वृद्धेत्कोसले`ति ञ्यङ्। आम्बष्ठ�शब्दाच्चाप्। ष्यङमुदाहरति--कारीषगन्ध्येति। करीषं=गवादिपशुपुरीषं, तस्येव गन्धो यस्य सः-करीषगन्धिः। `उपमानाच्चे`ति गन्धस्य इकारोऽन्तादेशः। करीषगन्धेर्गोत्रापत्यं स्त्रीत्यर्थेऽण्प्रत्ययः। `अणिञोरनार्षयोः` इति तस्य ष्यङादेशः। 

