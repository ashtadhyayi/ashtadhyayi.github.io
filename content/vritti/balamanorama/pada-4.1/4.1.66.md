---
index:  4.1.66
vrittiindex:  514
sutra:  ऊडुतः
vritti:  balamanorama 
---

ऊडुतः। `अयोपधा`दिति `मनुष्यजाते`रिति चानुवर्तते, उत इति तद्विशेषणम्, तदन्तविधिः। तदाह--उकारान्तादित्यादिना। कुरूरिति। कुरुक्षेत्रस्य राजा कुरुः, तस्यापत्यं स्त्रीत्यर्थः। `गोत्रं च चरणैः सहे`ति जातित्वम्। कुरुशब्दाडूङि सवर्णदीर्घः। ऊङि दीर्घोच्चारणस्य प्रयोजनं भाष्ये स्पष्टम्। `तस्यापत्य`मित्यणमाशह्क्याह--कुरुनादिभ्यो ण्य इति। अपत्याधिकारस्थमिदं सूत्रम्। अनेन सूत्रेम अणपवादो ण्यप्रत्यय इत्यर्थः। तर्हि स श्रूयेतेत्यत आह--तस्येति। अध्वर्युरिति। अध्वर्युशाखाध्यायिनीत्यर्थः। चरणत्वाज्जातित्वम्। `पुरा युगेषु नारीणां मौञ्जीबन्धनमिष्यते। अध्यापनं च वेदानां सावित्रीवचनं तथा।` इति यमादिस्मृतिः।

