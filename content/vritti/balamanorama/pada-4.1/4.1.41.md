---
index:  4.1.41
vrittiindex:  491
sutra:  षिद्गौरादिभ्यश्च
vritti:  balamanorama 
---

षिद्गौरादिभ्यश्च। ष् इत् येषां ते षितः, गौर आदिर्येषां ते गौराभ्यः, षितश्च गौरादयश्चेति द्वन्द्वः। नर्तकीति। `नृती गात्रविक्षेपे` `शिल्पिनि ष्वुन्` `षः प्रत्ययस्य` इति षकार इत्, `हलन्त्य`मिति नकारश्च इत्, `युवोरनाकौ` इति अकादेशः, लघूपधगुणः, रपरत्वम्। नर्तकशब्दात्ङीष्, टापोऽपवादः, `यस्येति चे`त्यकारलोप इति भावः। गौरीति। �ओतेत्यर्थः। फिट्स्वरेण अन्तोदात्तत्वात्। `अन्यतो ङीष्` इत्यप्राप्तेरिह विधिरिति भावः। संज्ञाशब्दो वाऽयम्। `उमा कात्ययनी गौरी`त्यमरः। `दशवर्षा भवेद्गौरी`ति स्मृतिः।

