---
index:  4.1.52
vrittiindex:  501
sutra:  बहुव्रीहेश्चान्तोदात्तात्
vritti:  balamanorama 
---

बहुव्रीहेश्च। क्तादिति अत इति चानुवर्तते। तदाह--बहुव्रीहेरिति। क्तान्तादिति। क्तान्तान्तादित्यर्थः। तेनेति। जातिपूर्वादिति विशेषणेन बह्वादिपूर्वान्न ङीषित्यर्थः। `सुखादिभ्यः कर्तृवेदनाया`मित्यत्र सुखादिगणः पठितः। जातिकालसुखादिभ्योऽनाच्छादनात् क्तोऽकृतमितप्रतिपन्नाः` इति, `नञ्सुभ्या`मिति `बहोर्नञ्वदुत्तरपदभूम्नी`ति च क्तान्तबहुव्रीहावन्तोदात्तविधायकानि। अत्र जातिपूर्वादित्युक्तेर्बह्वादिपूर्वस्यान्तोदात्तत्वेऽप्यर्थात् पर्युदास इति भावः।

