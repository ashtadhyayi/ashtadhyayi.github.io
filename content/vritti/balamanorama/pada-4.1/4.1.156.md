---
index:  4.1.156
vrittiindex:  1162
sutra:  अणो द्व्यचः
vritti:  balamanorama 
---

अणो द्व्यचः। अपत्ये फिञिति। शेषपूरणमिदम्। द्व्यचोऽण्प्रत्यान्तादपत्ये फिञित्यर्थः। कार्त्रायणिरिति। कर्तु छात्रः कार्त्रः। `तस्येद`मित्यणम्। कार्त्रस्यापत्यं कार्त्रायणिः। फिञि आयन्नादेशे णत्वम्। दाक्षायण इति। दक्षस्यापत्यं दाक्षिः। अत इञ्। दाक्षेरपत्यं दाक्षायणः। `यञिञोश्चे`ति फक्। अण्णन्तत्वाऽभावान्नफिञिति भावः। औपगविरिति। उपगोर्गोत्रापत्यमौपगवः। तस्यापत्यमौपगविः युवा। द्व्यच्त्वाऽभावान्न फिञिति भावः। कर्तुरपत्ये तु कुर्वादिगणे पा

