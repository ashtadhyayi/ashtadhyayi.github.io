---
index:  4.1.4
vrittiindex:  448
sutra:  अजाद्यतष्टाप्
vritti:  balamanorama 
---

अजाद्यतष्टाप्। अजः=अजशब्दः-आदिर्येषां ते अजादयः, ते च अच्चेति समाहारद्वन्द्वात्षष्ठी। `ङ्यात्प्रातिपदिका`दित्यतः प्रातिपदिकादित्यनुवृत्तं षष्ठ�आ विपरिणतम् अजादिभिरता च विशेष्यते। तदन्तविधिः। तत्राऽद्विषये `समासप्रत्ययविधौ तदन्तविधे प्रतिषेधो वक्तव्यः` इति निषेधो न, `उगिद्वर्णग्रहणवर्ज`मित्युक्ते। ङ्याब्ग्रहणं तु नानुवर्तते, `स्त्रिया`मित्यधिकारे तयोर्विधेयत्वात्। नच अजादिभिः प्रातिपदिकस्य विशेषणेऽपि तदन्तविधिर्नास्ति, `समासप्रत्ययविधौ` इति निषेधात्, `ग्रहणवता प्रातिपदिकेन तदन्तविधिर्नास्ती`ति च निषेधादिति वाच्यं, `शूद्रा` चामहत्पूर्वा जाति`रित्यत्र अमहत्पूर्वेति वचनेना।ञत्र तदन्तविधिज्ञापनात्। किंच `स्त्रियां व्यक्तौ` गम्यमानाया`मिति नार्थः। तर्हि अजा खट्वेत्यादौ अजत्वाद्याकरेण वस्तुतः स्त्रीव्यक्तौ गम्यमानायां टाबादिप्रत्ययाः स्युः। ततश्च टाबादिप्रत्ययेषु प्रयुज्यमानेषु स्त्रीत्वस्य भानं न नियतं स्यात्। अतः स्त्रियामिति भावप्रधानो निर्देशः। स्त्रीत्वे इति यावत्। तदाह--अजादीनामित्यादिना। अजाद्यन्तानामित्यर्थः। द्योत्ये इति। उक्तरीत्या स्त्रीत्वस्य प्रातिपदिकार्थत्व#आदिति भावः। उक्तं च भाष्ये-`स्त्रियां यत्प्रातिपदिकं वर्त्तते, तस्माट्टाबादयो भवन्ति स्वार्थे` इति। टाप्स्यादिति। `प्रत्ययः`, `परश्चे`त्यधिकृतम्। कस्मात्परो भवतीत्याकाङ्क्षायां संनिधानादजादिभ्योऽदन्ताच्चेति बोध्यम्। नन्वजादिगणे `अज`, `अ�आ` इत्याद्यदन्तपाठो व्यर्थः, अदन्तत्वादेव सिद्धेरित्यत आह--अजाद्युक्तिरिति। `वयसि प्रथमे` `जातेरस्त्रीविषया`दित्यादिवक्ष्यमाणस्य ङीपो ङीषश्च अदन्तटाबपवादस्य बाधनार्थमजादिग्रहणमित्यर्थः। एवंच अदन्तटाबपवादौ ङीप्ङीषौ, तयोरप्यजादिटाबपवाद इति फलति। अजशब्दश्छागजातौ वर्तते। अजा छागी तुभच्छागबस्तच्छगलका अजे` इत्यमरः। अजशब्दाट्टाप्, टपावितौ। सवर्णदीर्घः। व्यपदेशिवत्त्वादजान्तत्वम्। अत इति। `उदाहरणं वक्षयते` इति शेषः। खट्वेति। खट काङ्क्षायाम्` `अशू प्रुषिलटिकणिखटिविशिब्यः क्वन्`। खट्वशब्दोऽदन्तः। तस्माट्टापि सवर्णदीर्घः। `शयनं मञ्चपर्यङ्कपल्यङ्काः खट्वया समाः` इत्यमरः। ननु `प्रत्ययः`, `परश्चे`त्यनुवृत्तौ दिग्योगपञ्चम्या युक्तत्वादजादिभ्योऽतश्च टाप्स्यात्स्त्रीत्वे द्योत्ये इत्यर्थ एव युक्तः, तथाच `अजाद्यतः` इति षष्ठ�आश्रयणमयुक्तमित्यत आह--अजादिभिरिति। `अजाद्यत` इति षष्ठीमाश्रित्य अजादीनामदन्तस्य च वाच्ये स्त्रीत्वे टाबित्येवमजादिभिः स्त्रीत्वस्य विशेषणादित्यर्थः। पञ्चाजीति। पञ्चानामजानां समाहार इति विग्रहे `तद्धितार्थ` इत्यादिना द्विगुः। ` अकारान्तोत्तरपदो द्विगुः स्त्रियामिष्टः` इति स्त्रीत्वम्। `द्विगोः` इति ङीप्। `यस्येति चे`त्यकारलोपः। नन्वत्र समासेऽजशब्दसत्त्वात्तद्वाच्यमेव स्त्रीत्वमित्यत आह-अत्रेति। हि=यतोऽच्र =पञ्चाजशब्दे समासार्थभूतो यः समाहारस्तन्निष्ठं स्त्रीत्वं पञ्चाजेति समुदायस्य वाच्यं नत्वजशब्दस्य, अतोऽत्र न टाबित्यर्थः। नचोक्तरीत्या तदन्तविधिसत्त्वादजशब्दान्तस्य पञ्चाजेति समासस्य ग्रहणात्तद्वाच्यत्वं स्त्रीत्वस्येति वाच्यं, सत्यपि तदन्तविधावजादीनां श्रुतत्वेन स्त्रीत्वस्य तद्विशेषणताया एव न्याय्यत्वात्। `अजादिभ्यष्टापस्त्रीत्वेद्योत्ये` इति व्याख्याने तु स्त्रीत्वस्य अजादिशब्दवाच्यत्वाऽलाभात्समाहारनिष्ठमपि स्त्रीत्वमादाय टाप्स्यादिति भावः। अथाजादीनुदाहरति--अजेत्यादिना। एडकेति। `मेढ्रोरभ्रोरणोर्णायुमेषवृष्णाय एडके` इत्यमरः। अस्य स्त्रीत्वे कोसान्तरं मृग्यम्। अ�ओति। `वाम्य�आआ वडव#आ` इत्यमरः। चटकेति। चटकः पक्षिजातिविशेषः। अस्य जातिशब्दस्य स्त्रीत्वं मृग्यम्। अमरस्तु `चटकः कलविङ्कः स्यात्तस्य स्त्री चटका` इत्याह। मूषिकेति। `चुचुन्दरी गन्धमूषी दीर्घेदेही तु मूषिका` इत्यमरः। एषु जातीति। अजादिपञ्चसु `जातेरस्त्री`ति ङीष् प्राप्तः स अजादिटापा बाध्यत इत्यर्थः। बालादयः प्रथमवयोवचनाः, तत्र होढादित्रयस्य प्रथमवयोवाचित्वे कोशो मृग्यः। एष्विति। बादिपञ्चसु `वयसि प्रथमे` इति ङीप् प्राप्तः सोऽजादिटापा बाध्यत इत्यर्थः।

