---
index:  8.2.69
vrittiindex:  171
sutra:  रोऽसुपि
vritti:  balamanorama 
---

रोऽसुपि। रः-असुपीति छेदः। `अहन्` इति सूत्रमनुवर्तते, तच्च लुप्तषष्ठीकं पदन्तदाह-अह्न इति। नतु सुपीति। पर्युदासाश्रयणे तु `नञिवयुक्त`न्यायेन सुब्भिन्ने प्रत्यये परे इत्यर्थः स्यात्, ततश्च अहर्वानित्यादावेव स्यान्न त्वहर्भातीत्यादावेव स्यान्न त्वहर्भातीत्यादावपि, अतः प्रसज्यप्रतिषेध इहाश्रितः। ननु अह इत्यस्य रुः स्यात् पदान्ते इत्यर्थकेन अहन्निति सूत्रेणैव सिद्धत्वात्किमर्थमिदमित्यत आह--रोरपवाद इति। अहरहरिति। `नित्यवीप्सयो`रिति द्विर्वचनम्। अहन्-अहन् इति स्थिते रत्वम्। `न लुमते`ति निषेधात्सुप्परकत्वाऽभावः। `अह`न्निति रुत्वे तु `अतो रोरप्लुता`दित्युत्वं स्यात्। अहर्गण इति अह्नां गण इति विग्रहः। `अह`न्निति रुत्वे तु `अतो रोरप्लुता`दित्युत्वं स्यात्। अहर्गण इति। अह्नां गण इति विग्रहः। `अह`न्निति रुत्वे तु `हशि चे`त्युत्वं स्यात्। अहोभ्यामिति। `अहन्-भ्या`मिति स्थिते नकारस्य सुप्परकत्वान्न रेफः। अत्रेति। `अह` न्निति रुत्वे `हशि चे`त्युत्वे आद्गुणः।

