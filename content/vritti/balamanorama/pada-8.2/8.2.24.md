---
index:  8.2.24
vrittiindex:  278
sutra:  रात्सस्य
vritti:  balamanorama 
---

क्रोष्टुर् स् इति स्थिते-रात्सस्य। `संयोगान्तस्य लोप` इत्येव सिद्धे नियमार्थमिदमित्याह--सस्यैवेति। तेन ऊर्गित्यादौ न संयोगान्तलोपः। रेफस्य विसर्ग इति। `खरवसानयो`रिति विसर्ग इत्यर्थः। परत्वादिति। परत्वान्नुटं बाधित्वा तृज्वत्त्वे कृते ततो नुटि `नामी`ति दीर्घे णत्वे कृते क्रोष्टृ?णामिति स्यादित्यर्थः। नच नुट् नित्य इति वाच्यं, तृज्वत्त्वे कृते संनिपातपरिभाषया नुटो दुर्लभत्वात्।

