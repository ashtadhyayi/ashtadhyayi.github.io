---
index:  4.2.55
vrittiindex:  1245
sutra:  सोऽस्यादिरिति च्छन्दसः प्रगाथेषु
vritti:  balamanorama 
---

सोऽस्यादिः। ऋग्द्वयमाम्नातं पादावृत्त्या ऋक्त्रयं संपद्यते। स च `संप्रगाथ` इति छन्दोगसूत्रे बह्वचसूत्रे च प्रसिद्धम्। षष्ठ�एकवचनस्थाने सप्तमीबहुवचनमार्षम्। सोऽस्य प्रगाथस्य आदिरित्यर्थे प्रथमान्ताच्छन्दोविशेषवाचकदणादिप्रत्ययाः स्युरित्यर्थः। अक्षरेयत्ताविशेषो गायत्र्यादिश्छन्दः। पङ्क्तिरादिरिति। पङ्क्तिच्छन्दस्का ऋक् आदिर्यस्य प्रघाथस्य स पाङ्क्तः प्रगाथ इत्युच्यते इत्यर्थः। 

