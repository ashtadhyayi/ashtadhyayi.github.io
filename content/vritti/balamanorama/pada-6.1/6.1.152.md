---
index:  6.1.152
vrittiindex:  1051
sutra:  प्रतिष्कशश्च कशेः
vritti:  balamanorama 
---

प्रतिष्कशश्च कशेः। कशेरिति कश इत्यत्रान्वेति। तथाच कशधातोर्निष्पन्नस्य कशशब्दस्य प्रतेः परस्य सुट् स्यादित्यर्थः। कशेरेवेति। कशधातोरेव कशाशब्दो निष्पन्न इत्यर्थः। धात्वन्तरेति। प्रतिगतः कशां प्रतिकश इत्यत्र गभिं प्रत्येव प्रतिरुपसर्गः, नतु कशिं प्रति, `यत्क्रियायुक्ताः प्रादयः` इति नियमादित्यर्थः। 

