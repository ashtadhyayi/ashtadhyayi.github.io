---
index:  6.1.32
vrittiindex:  414
sutra:  ह्वः संप्रसारणम्
vritti:  balamanorama 
---

ह्वः संप्रसारणम्। ह्वेञः कृतात्त्वस्य `ह्व` इति षष्ठी। `णौ च संश्चङो`रित्यनुवृत्तिमभिप्रेत्य आह-- सन्पर इत्यादि। अजूहवदिति। ह्वा इ अ त् इति स्थिते `संप्रसारणं तदाश्रयं च कार्यं बलव`दिति वचनात्कृते संप्रसारणे पूर्वरूपे च `हु` इत्यस्य द्वित्वे उत्तरखण्डस्य वृद्ध्यावादेशयोः कृतयोरुपधाह्रस्वे सन्वत्त्वदीर्घाविति भावः। अत्र कृते संप्रसारणे पूर्वरूपे च ह्वारूपाऽभावान्न युक्। पाधातोर्णौ युगागमे पायि इत्यस्माल्लुङि चङि द्वित्वादौ अपीपय् अ त् इति स्थिते -

