---
index:  2.1.6
vrittiindex:  644
sutra:  अव्ययं विभक्तिसमीपसमृर्द्धिव्यृद्ध्यर्थाऽभावात्वयासंप्रतिशब्दप्रादुर्भावपश्चाद्यथानुपूव्र्ययोगपद्यसादृश्यसंपत्तिसाकल्याऽन्तवचनेषु
vritti:  balamanorama 
---

अव्ययं विभक्ति। विभक्त्यर्थाद्यभावेऽप्यपदिशमित्यादि साधयितुमाह--अव्ययमिति योगो विभज्यत इति। अत्र `समर्थः पदविधिः` इत्यतः समर्थग्रहणमनुवृत्तं तृतीयान्ततया विपरिणम्यते। समास इति, अव्ययीभाव इति चाधिकृतम्। तदाह--अव्ययं समर्थेनेति। सोऽव्ययीभाव इति। स समासः अव्ययीभावसंज्ञः स्यादित्यर्थः। तथाच दिशयोर्मध्यमित्यस्वपदविग्रहे मध्यार्थकस्य अपेत्यव्ययस्य दिशयोरित्यनेन समाससंज्ञा, तस्य समासस्याऽव्ययीभावसंज्ञा च सिद्धा। तथाच समासत्वात्प्रातिपदिकत्वे `सुपो धातु`इति सुब्लुकि सति दिशा-अप इति स्थितम्। 

