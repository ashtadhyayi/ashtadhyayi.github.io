---
index:  2.1.18
vrittiindex:  664
sutra:  पारे मध्ये षष्ठ�आ वा
vritti:  balamanorama 
---

पारे मध्ये। पारे मध्ये #इति न सप्तम्यन्तयोर्ग्रहणं, किन्तु पारमध्यशब्दयोरेवेत्याह--पारमद्यशब्दाविति। समस्येते इति। अव्ययीभावसंज्ञौ चेत्यपि बोध्यम्। ननु पारमध्यशब्दयोरकारान्तयोर्ग्रहणे कथमेकारनिर्देश इत्यत आह--एदन्तत्वं चेति। ननु विभाषेत्यधिकारादेव सिद्धे `वा`ग्रहणं किमर्थमित्यत आह--पक्षे षष्ठीतत्पुरुष इति वाग्रहणाभावेऽयमव्ययीभावसमासो विशेषविहितत्वात् षष्ठीसमासं बाधेत, तदबाधार्थं वाग्रहणमिति भावः। 

