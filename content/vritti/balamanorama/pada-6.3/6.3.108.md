---
index:  6.3.108
vrittiindex: 
sutra:  चौ
vritti:  balamanorama 
---

इत्यकारलोपे प्र च् अस् इति स्थिते--चौ। अन्चुधातोरुकारान्तस्य लुप्तनकाराऽकारस्य चाविति सप्तम्यन्तम्। `ढ्रलोपे` इत्यतः `पूर्वस्य दीर्घोऽणः` इत्यनुवर्तते। तदाह--लुप्तेति। प्राच इति। यद्यपि `अचः` इत्यल्लोपस्य `चौ` इति दीर्घस्य चाऽभावेऽपि सवर्णदीर्घेण `प्राच` इति सिध्यति, तथापि `प्रतीचः` इत्याद्यर्थं सूत्रम्। प्राग्भ्यामिति। प्राच्-भ्याम् इति स्थिते `चोः कुः` इति कुत्वं, `क्विन्प्रत्ययस्य कुः` इति कुत्वस्याऽसिद्धत्वात्। इत्यादीति। प्राग्भिः। प्राचे। प्राचः 2। प्राचोः 2। प्राक्षु। प्रत्यङ्ङिति। प्रतिपूर्वादञ्चेः क्विन्, यण्, `अनिदिताम्` इति नलोपः, सुबुत्पत्तिः। `उगिदचा`मिति नुम्, हल्ङ्यादिना सुलोपः, चकारस्य संयोगान्तलोपः, नुमो नकारस्य `क्विन्प्रत्ययस्ये`ति कुत्वेन ङकार इति भावः। प्रत्यञ्चाविति। प्रत्यच्-औ इति स्थिते `उगिदचा`मिति नुमि तन्नकारस्य अनुस्वारे तस्य परसवर्णो ञकार इति भावः। एवं प्रत्यञ्चः। प्रत्यञ्चम्, प्रत्यञ्चौ।

