---
index:  3.2.176
vrittiindex:  958
sutra:  यश्च यङः
vritti:  balamanorama 
---

यश्च यङः। `या प्रापणे` इत्यस्य धातोरनुकरणस्य या इत्यस्य `यः` इति षष्ठ�न्तम्। तदाह--- यातेरिति। याधतोर्यङ्। द्वित्वादि। `दीर्घोऽकितः` इत्यभ्यासस्य दीर्घः। `यायाये`ति यङन्ताद्वरचिविशेषमाह-- अतो लोप इति। हलः परत्वाऽभावात् `यस्य हलः` इति यकारोलोप न। `यायाय् - वर` इति स्थिते आह-- लोपो व्योरिति यकारलोप इति। ननु अतो लोपस्य `अचः परस्मिन् इतस्थानिवत्त्वदाकरेण व्यवधानाद्वल्परत्वाऽभावात्कथमह यलोप इत्यत आह-- तस्येति। तस्य= अल्लोपस्य यलोपे कर्तव्ये `न पदान्ते`ति स्थानिवत्त्वनिषेधादित्यर्थः। एवं च यङोऽकारस्य यकारस्य च लोपे यायावर इत्यत्र `आतो लोप इटि चे`त्याल्लोपमाशङ्क्य निराकरोति-- अल्लोपस्येति। यङकारलोपस्य `अचः परस्मि`न्नति स्थानिवत्त्वमाश्रित्य तदाकारात्मकाद्र्धधातुकपरत्वादाकारस्य `आतो लोप इटि चे`त्याल्लोपे प्राप्ते सति परिहार उच्यते इत्यर्थः। परिहारमेवाह-- वरे लुप्तं न स्थानिवदिति। `लुप्त`मिति भावे क्तः। `न पदान्ते` ति सूत्रे `वरे` इत्यनेन वरे परे विहितं न स्थानिवदिति लभ्यते। अल्लोपोऽयमाद्र्धधातुके वरे परे विहितः। अतस्तस्य स्थानिवत्त्वाऽभावान्न यङोऽकारमाश्रित्य `आतो लोप इटि चे`त्यस्य प्रवृत्तिरित्यर्थः। एवंच `न पदान्ते`ति सूत्रे `वरे` इत्यंशस्य , `यलोपे` इत्यंशस्य च यायावर इत्युदाहरणमिति बोध्यम्। 

