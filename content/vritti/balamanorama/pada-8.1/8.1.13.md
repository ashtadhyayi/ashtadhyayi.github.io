---
index:  8.1.13
vrittiindex: 
sutra:  अकृच्छ्रे प्रियसुखयोरन्यतरस्याम्
vritti:  balamanorama 
---

अकृच्छ्रे। कृच्छ्रं-कष्टम्। अकृच्छ्रम्-अनायासः। तस्मिन्वर्तमानयोः प्रिय सुख इत्यनयोर्द्वे वा स्तः। कर्मधारयवद्भावादिति। `कर्मधारयवदुत्तरेषु` इत्यधिकारादिति भावः। `समासवच्च बहुल`मित्यतः समासवदित्यनुवृत्तिस्तु न शङ्क्या, तस्य वार्तिकस्थत्वात्, एवं च `प्रियेणे`त्यस्य `सुखेने`त्यस्य च द्वित्वे सति कर्मधारयवत्त्वात्सुपोस्तृतीयैकवचनयोर्लुकि पुनः समुदायात्तृतीयैकवचनमिति फलितम्। 

