---
index:  4.3.132
vrittiindex:  1491
sutra:  कौपिञ्जलहास्तिपदादण् [वाच्यः]
vritti:  balamanorama 
---

कौपिञ्जलहास्ति। `कुपिञ्जलस्यापत्य`मित्यनन्तरम् `इत्यर्थे` इति शेषः। इहेति। अस्मिन् वार्तिके कौपिञ्जलेति निर्देशादत इञं बाधित्वा अणित्यर्थः। तदन्तादिति। अणन्तात् `तस्येद`मित्यर्थे अनेन [सूत्रेण]पुनरणित्यर्थः। हस्तिपादस्येति। हस्तिन इव पादौ अस्येति विग्रहः `पादस्य लोप` इति न भवति, `अहस्त्यादिभ्य` इति प्रतिषेधात्। हस्तिपादस्यापत्यं हास्तिपदः। अत इञं बाधित्वा अत एव निपातनागदण्, पद्भावश्च। हास्तिपदस्यायमित्यर्थे अनेन अणिति भावः। होत्रवुञो।ञपवादः। आथर्वणिकस्येकलोपश्च। इदं सूत्रमिति कैयटः। `वार्तिक`मित्यन्ये। अण् स्यादिति। आथर्वणिकशब्दात्तस्येदमित्यर्थे अम् स्यात्। प्रकृतेरिकस्य लोपश्चेत्यर्थः। 

