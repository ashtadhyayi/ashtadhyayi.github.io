---
index:  2.4.25
vrittiindex:  1526
sutra:  विभाषा सेनासुराच्छायाशालानिशानाम्
vritti:  balamanorama 
---

विभाषा सेना। प्रथमार्ते षष्ठी। `तत्पुरुष` इत्यनुवृत्तं सेनादिभिर्विशेष्यते। तदन्तविधिः। तदाह--एतदन्त इति। प्रत्येकाभिप्रायमेकवचनम्। �आनिशमिति। शुनो निशेति विग्रहः। कृष्णचतुर्दशीत्याहुः। `शुनश्चतुर्दश्यामुपवसतः पश्यामः` इति तिर्यगधिकरणे शाबरभाष्ये स्थितम्। दृढसेन इति। दृढा सेना यस्येति बहुव्रीहिः। तत्पुरुषत्वाऽभावान्न क्लीबत्वविकल्पः। असेनेति। तत्पुरुषत्वेऽपि नञ्समासत्वान्न क्लीबत्वविकल्पः। परमसेनेति। कर्मधारयत्वान्न कील्बत्वम्। `तत्पुरुषोऽनञ्कर्मधारयः` इत्यदिकारस्याऽत्रैव प्रयोजनमिति कैयटे प्रपञ्चितम्। 

