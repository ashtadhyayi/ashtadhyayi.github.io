---
index:  8.4.55
vrittiindex:  122
sutra:  खरि च
vritti:  balamanorama 
---

केनेत्यत आह--खरि च। `झलाञ्जश्झशी`त्यतो झलामिति , `अभ्यासे चर्चे`त्यतश्चरिति चानुवर्तते। तदाह--खरि पर इत्यादिना। इति जकारस्येति। स्थानत आन्तंक्यादिति भावः। ततः छत्वं नतु प्रागुत्यपि बोध्यम्। छत्वस्य चुत्वचर्त्वे प्रत्यसिद्धत्वात्। हलो यमामिति सूत्रस्थभाष्यसंमतसूत्रक्रमे तु चुत्वेन जकारे कृते शस्य छत्वं ततो जकारस्य चर्त्वम्। नतु छत्वात् प्राक् चर्त्वम्, चर्त्वं प्रतिछत्वस्याऽसिद्धत्वात्। तच्छिव इति। स चासौ शिवश्चेति, तस्य शिव इति वा विग्रहः। `चोः कृ`रिति कुत्वं तु न, श्चुत्वस्याऽसिद्धत्वात्। 

