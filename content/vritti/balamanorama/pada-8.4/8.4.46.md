---
index:  8.4.46
vrittiindex:  60
sutra:  अचो रहाभ्यां द्वे
vritti:  balamanorama 
---

अचो रहाभ्यां द्वे। यरोऽनुनासिक इत्यतो यर इति षष्ठ�न्तं वेति चानुवर्तते। अच इति दिग्योगे पञ्चमी। `पराभ्या`मिति शेषः। रहाभ्यामित्यपि पञ्चमी। `परस्ये`ति शेषः। तदाह--अचः पराभ्यामित्यादिना। हर्य्यनुभव इति। हरेरनुभव इति विग्रहः। हरि-अनुभव इति स्थिते रेफादिकारस्य यण्। तस्य द्वित्वम्। अथ हकारात्परस्योदाहरति--न ह्र्यस्तीति। नहि--अस्तीति स्थिते हकारादिकारस्य यण्। तस्य द्वित्वम्। इहोभयत्र यकारस्य अचः परत्वाऽभावादच्परकत्वाच्च द्वित्वमप्राप्तं विधीयते। अत्राऽनचि चेति रेफहकारयोर्द्वित्वं न भवति। द्वित्वप्रकरणे रहाभ्यामिति रेफत्वेन हकारत्वेन च साक्षाच्छ�तेन निमित्तभावेन तयोर्यर्शब्दबोधितकार्यभाक्त्वबाधात्, `श्रुतानुमितयोः श्रुतं बलीय` इति न्यायात्। हर्? य्? य् अनुभवः, नह् य् य् अस्ति इति स्थिते।

