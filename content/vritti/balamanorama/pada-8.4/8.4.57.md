---
index:  8.4.57
vrittiindex:  711
sutra:  अणोऽप्रगृह्यस्यानुनासिकः
vritti:  balamanorama 
---

अणोऽप्रगृह्यस्य। `वा`अवसाने` इत्यनुवर्तते। तदाह--अप्रगृह्येत्यादिना। अत्र अण् पूर्वेणैव णकारेण, व्याख्यानात्। ततस्च `कर्तृ` इत्यत्र नानुनासिकः। इत्यच्संधीति। अल्पाच्तरमिति, सिद्धमनच्त्वादिति, कथमनच्त्वमिति च सूत्रवार्तिकभाष्यप्रयोगादेवजातीयस्थलेषु असंदेहार्थं संध्यभावोऽभ्यनुज्ञातः। अतोऽत्र कुत्वश्चुत्वयोरभावेऽपि न दोषः। इति*बालमनोरमायामच्सन्धिः।

