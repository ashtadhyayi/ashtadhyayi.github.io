---
index:  8.4.47
vrittiindex:  50
sutra:  अनचि च
vritti:  balamanorama 
---

सुध्? य् इति स्थिते इति। धकारस्य द्वित्वमिति वक्ष्यमाणेनान्वयः। केन सूत्रेणेत्यत आह- अनचि चः। `यरोऽनुनासिकेऽनुनासिको वे`त्यतो `यर` इति ष,?ट�न्तं `वे`ति चानुवर्तते। `अचो रहाभ्यां द्वे` इत्यतोऽच इति पञ्चम्यन्तं `द्वे` इति चानुवर्तते। न अच अनच्, तस्मिन् अनचीति न पर्युदासः, तथा सति `नञिवयुक्तमन्यसदृशे तथाह्यर्थगति`रिति न्यायेनाऽज्भिन्ने हलीत्यर्थः स्यात्। तथा सति लाघवाद्धलीत्येव वदेत्। रामादित्याद्येवसानेषु च द्वित्वं न स्यात्। अतोऽचि न भवतीत्यसमर्थसमासमाश्रित्य प्रतिषेधपरं वाक्यान्तरम्। तदाह-अचः परस्येत्यादिना। इति धकारस्येति। अनेन सूत्रेण धकारस्य द्विरुच्चारणमित्यर्थः। धकारस्य उकारादचः परत्वादच्परकत्वाऽभावाच्चेति भावः।

