---
index:  8.4.1
vrittiindex:  233
sutra:  रषाभ्यां नो णः समानपदे
vritti:  balamanorama 
---

रषाभ्याम्। रषाभ्यामिति दिग्योगे पञ्चमी। परस्येत्यद्याहार्यम्। समानशब्द एकपर्यायः। यथा-`समानग्रामा वय`-चेहाऽखण्डत्वं विवक्षितं, पदे इत्येतावतैव सिद्धे समानग्रहणसामर्थ्यात्। अन्यथा रामनामेत्यादौ `अट्कुप्वाङ्` इति णत्वापत्तिः। एतस्यैव समानपदशब्दस्य तत्राप्यनुवृत्तेः। `मातृभोगीणः` इत्यत्र णत्वं तु तद्धिताधिकारे वक्ष्यते। 

