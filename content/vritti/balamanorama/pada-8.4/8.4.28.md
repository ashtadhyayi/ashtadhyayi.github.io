---
index:  8.4.28
vrittiindex:  850
sutra:  उपसर्गाद्बहुलम्
vritti:  balamanorama 
---

`अनोत्परः` इत्यपनीय तत्स्थाने `बहुल`मिति च कृत्वा भाष्यकार आहेत्यर्थः। तथाच फलितं सूत्रमाह--उपसर्गाद्बहुलं। निमित्तादिति। रेपाषकारात्मकादित्यर्थः। `उपसर्गादनोत्परः` इति यथाश्रुते तु `प्र णो नय` इत्यादावव्याप्तिः, `प्र न #ः पूषा` इत्यादावतिव्याप्तिश्चेति भावः। प्रणस इति। प्रगता नासिका यस्येति विग्रहः। `उपसर्गाच्चे`त्यच्, नासिकाया नस्। `उपसर्गाद्बहुल`मिति णत्वमिति भावः। 

