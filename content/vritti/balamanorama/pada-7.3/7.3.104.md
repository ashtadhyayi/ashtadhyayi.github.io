---
index:  7.3.104
vrittiindex:  205
sutra:  ओसि च
vritti:  balamanorama 
---

`राम ओस्` इति स्थिते वृद्धौ प्राप्तायाम्--ओसि चेति। `अतो दीर्घो यञी`त्यतोऽत इत्यनुवर्तते। `अङ्गस्ये`त्यधिकृतम्। `बहुवचने झल्ये`दित्यत `ए`दित्यनुवर्तते। तदाह--ओसि पर इति। अतोऽङ्गस्येति। अदन्ताङ्गस्येत्यर्थः। `रामे ओस्` इति स्थितेऽयादेशं रुत्वविसर्गौ च सिद्धवत्कृत्याह--रामयोरिति। `राम आ`मिति स्थिते सवर्णदीर्घे प्राप्ते--ह्रस्वनद्यापः ह्रस्वश्च नदी च आप्चेति समाहारद्वन्द्वाद्दिग्योगे पञ्चमी। `परस्ये`त्यध्याहार्यम्। `अङ्गस्ये`त्यधिकृतं पञ्चम्या विपरिणम्य ह्रस्वादिभिर्विशेष्यते, अतस्तदन्तविधिः। `आमि सर्वनाम्नः` इत्यत `आमी`त्यनुवर्तते। तच्च `उभयनिर्देशे पञ्चमां निर्देशो बलीयान्` इति न्यायात् `तस्मादित्युत्तरस्ये`ति षठ�न्तं सम्पद्यते। 

