---
index:  7.3.115
vrittiindex:  291
sutra:  विभाषा द्वितीयातृतीयाभ्याम्
vritti:  balamanorama 
---

विभाषा। `घेर्ङिती`त्यतो ङितीत्युनुवृत्तं षष्ठ�आ विपरिणम्यते। `याडापः` इत्यत आप इति, `सर्वनाम्नः स्याट्` इत्यतः `स्या`ङिति, `ह्रस्व` इति चानुवर्तते। तदाह--आभ्यामित्यादिना। इदमिति। `विभाषा द्वितीयातृतीयाभ्या`मिति सूत्रं न कर्तव्यमित्यर्थः। कुत इत्यत आह--तीयस्येति। विभाषाप्रकरणे तीयप्रत्ययान्तस्य ङित्सु सर्वनामत्वोपसङ्ख्यानादित्यर्थः। नच तीयस्य ङित्सूपसङ्ख्यानमेव त्यज्यतामिति वाच्यं, पुंनपुंसकार्थं तस्यावश्यकत्वात्। अम्बार्थेति। व्याख्यातमिदं पुंसीदन्ताधिकारे। तत्र नदीविषये उदाह्यतम्, अम्बार्थानुदाहरति-हे अम्बेत्यादि। शेषं रमावत्। अत्र भाष्ये `डलकवतीनां प्रतिषेधो वक्तव्यः। हे अम्बाडे। हे अम्बाले। हे अम्बिके। तदिदं वार्तिकं न कर्तव्यमित्युक्त्वा `द्व्यच्कस्यैवाम्बार्थस्य ह्रस्व` इति स्थितम्। यथाश्रुतवार्तिके तु हे अल्लेत्यत्राऽव्याप्तिः स्यादिति तदाशयः। 

