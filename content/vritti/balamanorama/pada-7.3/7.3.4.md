---
index:  7.3.4
vrittiindex:  1366
sutra:  द्वारादीनां च
vritti:  balamanorama 
---

द्वारादीनां च। `न य्वाम्या`मिति सूत्रं पदान्ताभ्यामितिवर्जमनुवर्तते, `मृजेर्वृद्धि`रित्यतो वृद्धिरिति च। तदाह--एषां न वृद्धिरैजागमश्चेति। द्वारादीनां नादिवृद्धिः , किन्तु यकारवकाराभ्यां पूर्वौ ऐजागमौ स्त इत्यर्थः। अत्र यकारवकारयोरपदान्तत्वात् `न य्वाभ्या`मित्यप्राप्ते वचनमिदम्। शौवस्तिकमिति। �आस् इत्यव्ययाज्राताद्यर्थे ठञि इकादेशे तुडागमे वकारात्पूर्वमैजागमेन औकारः। अकारस्य न वृद्धिः। 

