---
index:  7.3.12
vrittiindex:  1378
sutra:  सुसर्वार्धाज्जनपदस्य
vritti:  balamanorama 
---

सुसर्वार्धाज्जनपदस्य। सु, सर्व, अर्ध इत्येतत्पूर्वस्य जनपदवाचिन इत्यर्थः। उत्तरपदस्य वृद्धिरिति। शेषपूरणम्। सुपाञ्चालक इति। सुपञ्चालेषु जात इत्यर्थः। जनपदेति। `जवपदतदवध्यो`रित्यनुवृत्तौ `अवृद्धादपि बहुवचनविषया`दिति वुञित्यर्थः। ननु `अनृद्धादपी`ति प्रत्ययविधौ कथं तदन्तविधिरित्यत आह--सुसर्वेति। सु, सर्व अर्ध, दिक्शब्द -एभ्यः परस्य जनपदवाचिन उपरि प्रत्ययविधौ तदन्तविधिरित्यर्थकेन `येन विधि`रिति सूत्रभाष्यपठितवचनेन तदन्तविधिरित्यर्थः।

