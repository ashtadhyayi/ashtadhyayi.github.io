---
index:  2.2.10
vrittiindex:  695
sutra:  न निर्धारणे
vritti:  balamanorama 
---

न निर्धारणे। नृणां द्विजः श्रेष्ठ इति। अत्र `नृणा`मिति षष्ठ�न्तस्य द्विजशब्देन समासो न भवति। पुरुषाणामुत्तमः पुरुषोत्तम इत्यत्र तु शेषषष्ठ�एव न तु निर्धारणषष्ठी। `यतो निर्धारणं यच्च निर्धायते यश्च निर्धारणहेतुः-एतत्त्रितयसंनिधान एव तस्याः प्रवृत्ते`रिति कैयटः। `गुणेन निषेधस्त्वनित्य` इति तरप्सूत्रे कैयटः। केचित्तु `उत्तमः पुरुषस्त्वन्यः परमात्मेत्युदाह्मतः` इति गीतावाक्यात्कर्मधारय एव। उत्तमशब्दस्य विशेषणत्वेऽपि राजदन्तादित्वात् परनिपात इत्याहुः।

