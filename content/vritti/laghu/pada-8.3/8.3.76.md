---
index:  8.3.76
vrittiindex:  661
sutra:  स्फुरतिस्फुलत्योर्निर्निविभ्यः
vritti:  laghu 
---

षत्वं वा स्यात्. निःष्फुरति, निःस्फुरति. णू स्तवने.. 31.. परिणूतगुणोदयः. नुवति. नुनाव. नुविता.. टुमस्जो शुद्धौ.. 32.. मज्जति. ममज्ज. ममज्जिथ. मस्जिनशोरिति नुम्. (मस्जेरन्त्यात्पूर्वो नुम्वाच्यः). संयेगादिलोपः. ममङ्क्थ. मङ्क्ता. मङ्क्ष्यति. अमाङ्क्षीत्. अमाङ्क्ताम्. अमाङ्क्षुः.. रुजो भङ्गे.. 33.. रुजति. रोक्ता. रोक्ष्यति. अरौक्षीत्.. भुजो कौटिल्ये.. 34.. रुजिवत्.. विश प्रवेशने.. 35.. विशति.. मृश आमर्शने.. 36.. आमर्शनं स्पर्शः.. अनुदात्तस्य चर्दुपधस्यान्यतरस्याम्.. अम्राक्षीत्, अमार्क्षीत्, अमृक्षत्.. षदॢ विशरणगत्यवसादनेषु.. 37.. सीदतीत्यादि.. शदॢ शातने.. 38..

