---
index:  7.2.39
vrittiindex:  695
sutra:  न लिङि
vritti:  laghu 
---

वॄत इटो लिङि न दीर्घः. स्तरिषीष्ट. उश्चेति कित्त्वम्. स्तीर्षीष्ट. सिचि च परस्मैपदेषु. अस्तारीत्. अस्तारिष्टाम्. अस्तारिषुः. अस्तरीष्ट, अस्तरिष्ट, अस्तीर्ष्ट.. कृञ् हिंसायाम्.. 14.. कृणाति, कृणीते. चकार, चकरे.. वृञ् वरणे.. 15.. वृणाति, वृणीते. ववार, ववरे. वरिता, वरीता. उदोष्ठ्येत्युत्त्वम्. वूर्यात्. वरिषीष्ट, वूर्षीष्ट. अवारीत्. अवारिष्टाम्. अवरिष्ट, अवरीष्ट, अवूर्ष्ट.. धूञ् कम्पने.. 16.. धुनाति, धुनीते. धविता, धोता. अधावीत्. अधविष्ट, अधोष्ट.. ग्रह उपादाने.. 17.. गृह्णाति, गृह्णीते. जग्राह, जगृहे..

