---
index:  7.2.48
vrittiindex:  660
sutra:  तीषसहलुभरुषरिषः
vritti:  laghu 
---

इच्छत्यादेः परस्य तादेरार्धधातुकस्येड्वा स्यात्. लोभिता, लोब्धा. लोभिष्यति.. तृप तृम्फ तृप्तौ.. 20-21.. तृपति. ततर्प. तर्पिता. अतर्पीत्. तृम्फति. (शे तृम्फादीनां नुम् वाच्यः). आदिशब्दः प्रकारे, तेन येऽत्र नकारानुषक्तास्ते तृम्फादयः. ततृम्फ. तृफ्यात्.. मृड पृड सुखने.. 22-23.. मृडति. पृडति. शुन गतौ.. 24.. शुनति.. इषु इच्छायाम्.. 25.. इच्छति. एषिता, एष्टा. एषिष्यति. इष्यात्. ऐषीत्.. कुट कौटिल्ये.. 26.. गाङ्कुटादीति ङित्त्वम्.. चुकुटिथ. चुकोट, चुकुट. कुटिता.. पुट संश्लेषणे.. 27.. पुटति. पुटिता. स्फुट विकसने.. 28.. स्पुटति. स्पुटिता.. स्फुर स्फुल संचलने.. 29-30.. स्फुरति. स्फुलति..

