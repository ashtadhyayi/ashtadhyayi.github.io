---
index:  7.1.52
vrittiindex:  155
sutra:  आमि सर्वनाम्नः सुट्
vritti:  laghu 
---

अवर्णान्तात्परस्य सर्वनाम्नो विहितस्यामः सुडागमः. एत्वषत्वे. सर्वेषाम्. सर्वस्मिन्. शेषं रामवत्. एवं विश्वादयोऽप्यदन्ताः.. उभशब्दो नित्यं द्विवचनान्तः. उभौ 2. उभाभ्याम् 3. उभयोः 2. तस्येह पाठोऽकजर्थः. उभयशब्दस्य द्विवचनं नास्ति. उभयः. उभये. उभयम्. उभयान्. उभयेन. उभयैः. उभयस्मै. उभयेभ्यः. उभयस्मात्. उभयेभ्यः. उभयस्य. उभयेषाम्. उभयस्मिन्. उभयेषु.. डतरडतमौ प्रत्ययौ, प्रत्ययग्रहणे तदन्तग्रहणमिति तदन्ता ग्राह्याः.. नेम इत्यर्धे.. समः सर्वपर्याय स्तुल्यपर्यायस्तु न, यथासंख्यमनुदेशः समानामिति ज्ञापकात्..

