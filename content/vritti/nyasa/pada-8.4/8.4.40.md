---
index:  8.4.40
sutra:  ष्टुना ष्टुः।
vritti:  nyasa
---

अत्रापि संख्यातानुदेशाभावस्य `तोः षि` (8.4.42) इति प्रतिषेधो ज्ञापकः। यद्यत्रापि निमित्तं प्रति संख्यातानुदेकः स्यात्(), षकारेण सन्निपाते तवर्गस्य ष्टुत्वमेव न प्राप्नोति। `तोः षि` (8.4.42) इति प्रतिषेधं न कुर्यात्(), कृतश्चासौ, अतः स एव लिङ्गमिह संख्यातानुदेशाभावत्य। `वृक्षष्टीकते` इति। तिकृ टिकृ टीकृ रगि [`रधिः`--धा।पाठ] लधि गत्यर्थाः (धा।पा।१०५,१०३,१०४,१०७,१०८)।
`पेष्टा` इति। `पिप्लृ सञ्चूर्णने` (धा।पा।१४५२)। `कृषीष्ट, कृषीष्ठाः` इति। करोतेराशिवि लिङ्(), तस्य तथासौ, सीयुट्(), `लोपो व्योर्वलि` (6.1.64) इति यकादलोपः, `सुट तिथोः` (3.4.107) इति सुट्(), `आदेशप्रत्यययोः` (8.3.59) इति षत्वम्(), अनेन ष्टुत्वम्()। `अग्निचिड्डीनः` इति। `डीङ्()[`ट्ट`--धा।पा।] विहायसा गतौ` (धा।पा।९६८), स्वादित्वात्? `ओदितश्च` (8.2.45) इति नत्यम्()। `अग्निचिढ्ढौक्ते` इति। `ढौकृ गतौ` (धा।पा।९८) `अट्टति, अड्ढति` इति। `अत्ट [अतिक्रमहिंसयोः--धा।पा।] अतिक्रमणहिंसयोः` (धा।पा।२५४), [अड्ड--धा।पा।] (धा।पा।२५४), `अदड अनियोगे` (धा।पा।३४८) तकारवकारोपधयोरेतयोर्गणे पाठः क्विबन्तयोल्तयोः संयोगान्तलोपे सकारदकारयोः श्रवणार्थः॥
