---
index:  5.1.34
sutra:  पणपादमाषशताद्यत्?।
vritti:  nyasa
---

पणपादमाषेभ्यः `असमासे निष्कादिभ्यः` (5.1.20) इति असमासे ठको विधानाट्ठञि प्राप्ते तस्य लुकि शतशब्दादप्यसमासे `शताच्च ठन्यतावशते` (५।१।२१) इति ठन्यतोर्विधानात्? समासे संख्यालक्षणे कनि यद्? विधीयते। `द्विपाद्यम्()` इत्यादि। ननु पद्भावः कस्मान्न भवति `पद्यत्यतदर्थे` (६।३।५३) इति? सत्यम्(); `पादस्य पदाज्याति` (6.3.51) इत्यत्र प्राण्यङ्गस्यैव पद्भावविधानात्()। कृत एतत्()? `आज्याति` इत्यादिना गतिवचनेन सम्बन्धस्तस्यैवोपपद्यते; न परिमाणशब्दस्य। स एव प्राण्यङ्गवाच्युत्तरसूत्रेऽप्यनुवर्तिष्यत इति तस्यैव पद्भाव इष्यते। स्यादेतत्()--अयमपीह पादशब्दः प्राण्यङ्गवाची, अतो भवितव्यमेवेह पद्भावेन? इत्यत आह--`पद्भावो न भवति` इति। `पद्यत्यतदर्थे` (6.3.52) इति पद्भावः प्राप्नोति, स न भवति। किं कारणमित्याह--`प्राण्यङ्गस्य` इत्यादि। `पादस्य पदाज्यातिगोपहतेषु` (6.3.51) इत्यत्र प्राण्यङ्गस्य पादस्य ग्रहणम्()। `इदं तु परिमाणग्रहणम्()` [`परिमाणम्()-काशिका] इति। पणादिभिः परिमाणैः साहचर्यात्? परिमाणं पादो गृह्रते, न प्राण्यङ्गमिति पद्भावस्याप्रसङ्गः॥ 




बाल-मनोरमा

केवलायटापणपादमाषशताद्यत् १६७५, ५।१।३४ केवलायाश्चेति। `खार्या` इति शेषः। पणपाद। `अध्यर्धपूर्वा`दिति द्विगोरिति चानुवर्तत इत्यभिप्रेत्योदाहरति--अध्यर्धपण्यम्। द्विपण्यमिति। अध्यर्धपणेन क्रीतमित्यर्थः। द्विपाद्यमिति। द्वाभ्यां पादाभ्यां चतुर्थाशाभ्यां क्रीतमिति विग्रहः। यति `यस्येति चे`त्यकारलोपः। स्थानिवद्भावादिति। `अतःपरस्मि`न्नित्यनेनेति भावः। 


बाल-मनोरमा

पणपादमाषशताद्यत् १६७६, ५।१।३४ प्राण्यङ्गार्थस्येति। व्याख्यानादिति भावः। इह सूत्रे पणमाषसाहचर्यात्पादशब्दोऽपि परिमाणविशेषवाची गृह्रते।
