---
index:  7.2.74
sutra:  स्मिपूङ्रञ्ज्वशां सनि।
vritti:  nyasa
---

`ण्मिङ्? ईषद्धसने` (धा।पा।९४८), `पूङ् पवने` (धा।पा।९६६)। अनुबन्धोच्चारणंपूञ्निवृत्त्यर्थम्()। `ऋ गतिप्रापणयोः` (दा।पा।९३६) इति भ्वादिः, `ऋ गतौ` (धा।पा।१०९८) इति जुहोत्यादिः--उभयोरपि ग्रहणम्(); विशेषानुपादनात्()। ऋकारान्तानां त्वेतद्ग्रहणं न भवति; उत्तरत्र किरत्यादीनामिटो विधानात्()। `अन्जू म्रक्षणे` [`व्यक्तिमर्षणकान्तिगतिषु--धा।पा।] (धा।पा।१४५८), `अशू व्याप्तौ`[`व्याप्तौ संधे च`--धा।पा।] (धा।पा।१२६४)। `अश भोजने` (धा।पा।१५२३) इत्यस्य ग्रहणं न भवति; उदात्तत्वादेवेट्? सिद्ध इति। तत्राञ्जेरशेश्चोदित्त्वाद्विकल्पे प्राप्ते, शेषाणां तूगन्तत्वात्? `सनिग्रहगुहोश्च` (7.2.12) इति प्रतिषेधे प्राप्त इदमारभ्यते। `सिस्मियिषते` इति। `पूर्ववत्सनः` (1.3.62) इत्यात्मनेपदम्()। `पिपविषते` इति। `ओः पुयण्ज्यपरे` (7.4.80) इत्याभ्यासस्येत्त्वम्()। `अरिरिषति` इति। इटि सति गुणे कृतेऽजादेर्द्वितीयस्यैकाचो द्विर्वचनम्()। `अञ्जिजिषति इति `अशिशिषति` [`अशिशिषते`--काशिका। नास्ति--मुद्रितग्रन्थे] इति। अञ्जेर्नकारो न द्विरुच्यते; `न न्द्राः संयोगादयः` (6.1.3) इति निषेधात्()॥
