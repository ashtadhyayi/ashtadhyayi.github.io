---
index:  7.2.4
sutra:  नेटि।
vritti:  nyasa
---

हलन्तस्याच इति या वृद्धिः प्राप्ता सा हलन्तलक्षणा वृद्धिरनेन प्रतिषिध्यते `अनन्तरस्य विधिर्वा भवति प्रतिषेधो वा` (व्या।प।१९) इति कृत्वा। `अदेवीत्(), असेवीत्()` इति। `दिवु क्रीडादो` (धा।पा।११०७), `सिवु तन्तुसन्तानेट [`षिवु`--दा।पा।] (धा।पा।११०८)। वृद्धौ प्रतिषिद्धायां `पुगन्तलघूपधस्य` (7.3.86) इति गुणः। `अकोषीदमोषीत्()` इति। `कुष निष्कर्णे` (धा।पा।१५१८), `मुष स्तेये` (धा।पा।१५३०)। `नन्वत्रैतदन्तरङ्गत्वात्()`[नन्वत्रैतदप्यन्तरङ्गत्वात्()--कीशिका] इति चोद्यम्()। `नैतदेवम्()` इति परिहारः। उभयञ्चैतद्गतार्थम्()॥
