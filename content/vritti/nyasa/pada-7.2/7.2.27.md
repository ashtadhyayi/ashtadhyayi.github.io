---
index:  7.2.27
sutra:  वा दान्तशान्तपूर्णदस्तस्पष्टच्छन्नज्ञप्ताः।
vritti:  nyasa
---

`दान्तः, शान्तः` इति। `शमु दमु उपशमे` (धा।पा।१२०१,१२०३)। हेतुमण्णिच्(), णिलुगिट्प्रतिषेधयोः कृतयोः `अनुनासिकस्य क्विझलोः क्ङिति` (6.4.15) इति दीर्घः। ननु च णिलोपस्य स्थानिवद्भावाद्()व्यवधाने सति न प्राप्नोति? नैतदस्ति; न हि निपातनेन लोपे सति तस्य परनिमित्तत्वव्यपदेशो विद्यते, तत्? कुतः स्थानिवद्भावः! `न पदान्त` (1.1.57) इत्यादिना दीर्घविधौ स्थानिवद्भावप्रतिषेधाच्च। `दमितः, शमितः` इति। `मितां ह्यस्वः` (6.4.92) इति ह्यस्वत्वम्()। `पूर्णः` इति। `पूरी आप्यायने` (धा।पा।१८०३)। दिवादिश्चुरादिश्च। `दस्तः` इति। `तसु उत्क्षेपे` (धा।पा।१२१२) [`उपक्षये`--धा।पा।] `दसु च` (धा।पा।१२१३)। अत्रोपधा ह्यस्वत्वमपि निपात्यते। `स्पष्टश्छन्नः` इति। `स्पश बाधनस्पर्शनयोः (धा।पा।८८७), `छद अपवारणे` (धा।पा। १९३५)। अत्रापयुपधाह्यस्वत्वमपि निपात्यते। ज्ञप्त इति। `ज्ञप मारणतोषणनिशामनेषु` (धा।पा।१६२४)[`ज्ञानज्ञापनमारणतोषणनिशाननिशामनेषु--धा।पा।] इति चुरादिः, `मारणतोषणनिशामनेषु ज्ञा मिच्च` (धा।पा।८११) इति घटादिश्च, ततो णिच्()। `इट्प्रतिषेधो णिलुक्च` इति। चकारात्? क्वचिदुपधाह्यस्वत्वमपि निपात्यते॥
