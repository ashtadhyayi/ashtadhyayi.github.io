---
index:  7.2.76
sutra:  रूदादिभ्यः सार्वधातुके।
vritti:  nyasa
---

`रुदिर्? अश्रुविमोचने` (धा।पा।१०६७), `ञि ष्वप्? शये` (धा।पा।१०६८), `()आस प्राणने` (धा।पा।१०६९), `अन च` (धा।पा।१०७०), `जक्ष अदने`[`भक्षहसनयोः--धा।पा।] (धा।पा।१०७१)। रुदादयोऽदादिषु पठ()न्ते। `उभयनिर्देशे पञ्चमीनिर्देशो बलीयान्()` (शाक।प।९७) इति `रुदादिभ्यः` इत्येषा पञ्चमी `सार्वधातुके` इत्यस्याः सप्तम्याः षष्ठीत्वं प्रकल्पयति। सप्तमीनिर्देशस्तदूत्तरार्थः। तेन सार्वधातुकस्य वलादेरिङ्? विज्ञायत इत्यत आह--`रुदादिभ्यः पञ्चभ्यः` इत्यादि। `प्राणिति` इति। `अनितेः` (8.4.19) इति णत्वम्()। `स्वप्ता` इति। सार्वधातुकग्रहणादार्धधातुकस्येण्न भवति। सामान्यलक्षण इण्न भवत्येव; `एकाचः` (7.2.10) इति प्रतिषेधात्()। अन्येभ्यस्तु रुदादिभ्य उदात्तत्वादार्थधातुकस्यापीटा भवितव्यमेवेति स्वपेरेव प्रत्युदाहरणम्()॥
