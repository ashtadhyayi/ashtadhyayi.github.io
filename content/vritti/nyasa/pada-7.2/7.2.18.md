---
index:  7.2.18
sutra:  क्षुब्धस्वान्तध्वान्तलग्नम्लिष्टविरिब्धफाण्टबाढानि मन्थमनस्तमः सक्ताविस्पष्टस्वरानायासभृशेषु।
vritti:  nyasa
---

`क्षुब्धः` इति। `क्षुभ सञ्चलने` (धा।पा।१२३९) इत्यस्येडभावो निपात्यते। `मन्थाभिधानं चेत्()` इति। समुदायेन चेन्मन्थोऽभिधीयते। मन्थ इति द्रवद्रव्यसम्पृक्ताः सक्तव उच्यन्ते। `क्षुग्धो मन्थः` इति। चलितो मन्थ इत्यर्थः। `क्षुभितं मन्तेन` इति। नात्र मन्थोऽभीधीयते, किं तर्हि? तत्साधनं चलनम्()। अथ मन्थाभिधाने क्षुब्धशब्दो निपात्यते, क्षुब्धा गिरिनटी, क्षुब्धा सेना, क्षुब्धः समुद्रः--इत्यादि। नोपपद्यते? इत्यत आह--`क्षुब्धा गिरिनदी` इत्तयादि। चलितमन्थसाधम्र्याद्()गिरिनद्यादिषु तथा व्यवपेश इति दर्शयति। यथा क्षुब्धत्वं मन्थस्य चलनं प्रति साधनभावः, तथा गिरिनद्यादेरर्थस्य चलनं प्रति साधनभावः क्षुब्धमन्थसाधम्र्यात्? क्षुब्धशब्देन व्यपदिश्यते, यथा गोसाधम्र्याद्गोशब्देन वाहीक उच्यते। 
`स्वान्तम्(), ध्वान्तम्` इति। `स्वन ध्वन शब्दे` (धा।पा।८२७,८२८)। इडभावो निपात्यते। एवमुत्तरेष्वप्युदाहरणेषु वेदितव्यम्()। बाह्रेषु विषयेष्वविक्षिप्तमनाकुलं मनः=स्वःन्तमुच्यते। `अनुनासिकस्य क्विझलोः क्ङिति` (6.4.15) इति दीर्घः। `स्वनितं मनसा` इति। मनः कर्त्तृकं स्वननमुच्यते, न तु मनः। `ध्वनितं तमसा` इति। अत्रापि तमःकर्त्तृकं ध्वननमुच्यते, न तमः। 
`लग्नः` इति। `रगे लगे सङ्गे` (धा।पा।७८५,७८६)[`रगे शङ्कायाम्()`--धा।पा।] निष्ठानत्वं निपात्यते। `स्वरश्चेत्()` इति। स्वरशपब्दोऽत्र ध्वनौ वत्र्तते। 
`फाष्टम्()` इति। `फण गतौ` (धा।पा।८२१)। पूर्ववद्दीर्घः ष्टुत्वञ्च। कः पुनरयमनायासो नाम? इत्याह--`यदश्रृतम्()` इत्यादि। अश्रृतमित्यपक्वम्()। अपिष्टमित्यचूर्णितम्()। उदकसम्पर्कः उदकसंयोगः। मात्रशब्देन निष्पीडनादेव्र्यवच्छेदः। `विभक्तरसम्()` इति। पृथग्भूतरसमित्यर्थः। ईषदुष्णं कोष्णम्()। `तदल्पप्रयत्नसाध्यत्वादनायासेन लक्ष्यते` इति। आयासः प्रयत्नाधिक्यम्(), तद्यस्मिन्न विद्यते सोऽल्पप्रयत्नासाध्योऽनायासः। तेनेह यदशृतत्वादिविशिष्टं वस्तु तदल्पप्रयत्नासाध्यत्वादनायासेन लक्ष्यते। तदनेनानायासोपलक्षतो यो वस्तुविशेषस्तत्र फाष्टमिति निपात्यते, न त्वनायास एव। नान्यत्रापि सर्वत्रानायसोपलक्षित इति दर्शयति। अयं चार्थो निपातनसामथ्र्याल्लभ्यते। यथैव ह्रन्यत्? किञ्चिदिडभावादिकं निपतनसामथ्र्याल्लभ्यते तथाऽर्थविशेषेऽपि। 
`बाढम्()` इति। अत्र पूर्वदद्? ढत्वादिकार्यम्()॥
