---
index:  6.3.51
sutra:  पादस्य पदाज्यातिगोपहतेषु।
vritti:  nyasa
---

`पदाजिः` इति। `अज गतिक्षेपणयोः` (धा।पा।२३०)। `पदातिः` इति। `अत सातत्यगमने` (धा।पा।३८)। `अज्यतिभ्याञ्च पादे च` इत्यौणादिक इण्प्रत्ययः` इति। अत्र `जनिघसिभ्यामिण्()` (द।उ।१।५८) इत्यत इष्ग्रहणानुवृत्तेः। यदौणादिक इण्प्रत्ययः, एवं सति तत्र `अजेव्र्यघञपोः` (२।४।५६) इति वीभावः कस्मान्न भवति? इत्याह--`तत्र` इत्यादि। `पदगः` इति। `अन्तात्यन्ताध्वदूरपार` (३।२।४८) इत्यादौ सूत्रे `डप्रकरणऽन्यत्रापि दृश्यते इति वक्तव्यम्()` (वा।२५६) इत्युक्तम्()। तेन पादशब्देऽप्युपपदे गमेर्डप्रत्ययः। `पदोपहतः` इति। `कर्त्तृकरणे कृता बहुलम्()` (2.1.31) इति समासः, पूर्वत्र तूपपदसमासः। अकारान्तोऽयमादेशः। प्रथमायाश्च लुकं कृत्वा निर्देश। `पादशब्दोऽयम्()` इत्यादि। `कर्षात्वतो घञोऽन्त उदात्तः` (6.1.153) इत्यन्तोदात्तत्वे प्राप्ते पादशब्दस्य वृषदित्वादाद्युदात्तत्वं विधीयते, ततश्च तस्य स्थाने पदादेशो विधीयमान आन्तरतम्यादाद्युदात्त एव स्यात्? अन्तोदात्तश्चेष्यते। तस्मादान्तोदात्तो निपात्यते उपदेशावस्थायामेव। `तेन` इत्यादिनान्तोदात्तनिपादनस्य फलं दर्शयति। `पदाजिः, पदातिः` इत्यादिनाप्युपदेशग्रहणस्य। यदि `गतिकारकोपपदात्? कृत्()` (6.2.138) इति प्रकृतस्वरे कृते पदशब्दस्यान्तोदात्ततवं निपात्यते, तदा तस्य सतिशिष्टत्वं स्यात्(), ततश्च पदाजिः पदातिः पदग इत्येषु कृत्स्वरो बाध्यते; सतिशिष्टस्वरस्य बलीयस्त्वात। उपदेशावस्थायांत्वन्तोदात्तत्वनिपातने कृत्स्वर एव सतिशिष्टो भवति। अतस्तेन समासस्यैवान्तोदात्तत्वं भवति न पदशब्दस्य॥
