---
index:  6.3.132
sutra:  ऋचि तुनुघमक्षुतङ्कुत्रोरुष्याणाम्?।
vritti:  nyasa
---

तङिति प्रत्याहिराग्रहणम्()--लोष्मध्यमपुरुषबहुवचनादारभ्य महिङो ङकारेण। `आ तू न इन्द्र वृत्रहन्()` इति। आ तु न इति प्राप्ते। एवमुत्तरत्रापि ह्यस्वप्रयोगे प्राप्ते दीर्घो वेदितव्यः। `लस्यात्()` इति। `लस श्लेषणक्रीडनयोः` (दा।पा।७१४) इत्यस्याशिषि लिङि रूपमेतत्()। अथ घग्रहणेनात्र तरप्तमपोः प्रत्यययोग्र्रहणं कस्मान्न भवति? तदन्तस्य कृतदीर्घस्य ऋग्विषये प्रयोगासम्भवात्()। `भरता` इति। `भृ भरणे (धा।पा।८९८) [`भृञ्? भरणे` धा।पा; `भृ भत्र्सने` (भरणेऽपीत्येके)--धा।पा।१४९२] इत्यस्माद्धातोर्लोण्मध्यमपुरुषस्य बहुवचने रूयमेतत्()। `श्रृणोत ग्रावाणः` इति। अत्र तु न भवति; `सर्वे विधयश्छन्दसि विकल्प्यन्ते` (पु।प।वृ।५६) इति वचनात्()। `अत्रा` इति। त्रलन्तमेतत्()। `सप्तम्यास्त्रल्()` (5.3.10) इति त्रलि कृते `एतदोऽश्()` (5.3.5) इत्यनेनैतदोशादेशः। `उरुष्या णः` इति। आत्मन उरुमिच्छति `सुपाअत्मनः क्यच्()` (3.1.8) इति क्यच्? ततः सर्वप्रातिपदिकेभ्यो लालसायामसुग्वक्तव्यः` (वा ८२४) इत्यौपसंख्यानिकोऽसुक्(), `सुषमादिषु च` (८।३।९८) इति षत्वम्(), लोण्मध्यमपुरुषस्यैकवचनम्(), `अतो हेः` (6.4.105) इति हेर्लुक्()। `न` इति। `बहुवचनस्य वस्नसौ` (8.1.21) इत्यस्मदादेशोऽयम्()। णत्वं तु वर्णव्यत्ययेन। `उपसर्गाद्बहुलम्()` (8.4.27) इति बहुलवचनाद्वा। अन्ये तु--`उरुष्य इति निपातः` इत्याचक्षते॥
