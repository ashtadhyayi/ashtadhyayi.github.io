---
index:  7.4.16
sutra:  ऋदृशोऽङि गुणः।
vritti:  nyasa
---

`क्ङिति च` (1.1.5) इति प्रतिषेधे प्राप्तेऽयं गुणो विधीयते। `अकरत्()` इति। कृञो लुड्(), च्लिः, `तिप्(), `कृमृदृरुहिभ्यश्छन्दसि` (3.1.59) इति च्लेरङ। `असरत्()` इति। `सृ गतौ` (धा।पा।९३५)। `आरत्()` इति। `ऋ गतिप्रापणयोः` (धा।पा।९३६), `सर्त्तिशास्त्यर्त्तिभ्यश्च` (3.1.56) इति च्लेरङ्(), अत्र्तेरजादित्वादाटि कृते `आटश्च` (6.1.87) इति वृद्धिः। `अदर्शत्()` इत `इरितो वा` (3.1.57) इत्यङ्()। अथ गुणग्रहणं किमर्थम्()। अकार एव नोच्येत? नैवं शक्यम्(); अकार इत्युच्यमाने दुशेरन्त्यस्य स्यात्()। गुणग्रहणे तु सति संज्ञाविधाने नियम इतीक एव स्थाने भवति॥
