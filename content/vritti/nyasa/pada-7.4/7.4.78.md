---
index:  7.4.78
sutra:  बहुलं छन्दसि।
vritti:  nyasa
---

`विविष्टि` इति। `वश कान्तौ` (धा।पा।१०८०), `बहुलं छन्दसि` (2.4.76) इति शपः श्लुः, व्रशस्चादिसूत्रेण (8.2.36) षत्वम्()। `विवक्ति` इति। `वच परिभाषणे` (धा।पा।१८४२)। `सिषक्ति` इति। `सच समवये` (धा।पा।९९७), `सच सेचने` (धा।पा।१६३) इति वा। `जिगर्त्ति, जिघर्त्ति` इति। `गृ घृ सेचने` (धा।पा।९३७,९३८)। सर्वत्र पूर्ववच्छपः श्लुः। 
`जजनम्(), दधनम्()` इति। `जन जनने` (धा।पा।११०५), `धन धान्ये` (धा।पा।११०४)। लुङ्()मिपोऽम्(), जुहोत्यादित्वाच्छपः श्लुः; `बहुलं छन्दस्यामाङ्योगेऽपि` (6.4.75) इत्यङ्()निषेधः॥
