---
index:  7.4.50
sutra:  तासस्त्योर्लोपः।
vritti:  nyasa
---

`अनद्यतने लुट्()` (3.3.15) तासिः, सिप्()। `कत्र्तासे` इति। `थासः से` (3.4.80)। `त्वमसि` इति। `स भुवि` (धा।पा।१०६५), पूर्ववच्छपो लुक्। `व्यतिसे` इति। `कत्र्तरि कर्मव्यतीहारे` (1.3.14) इत्यात्मनेपदं भवति। `थासः से` (3.4.80), `श्नसोरल्लोपः` (6.4.111) इत्यकारलोपः। 
अथ `आदेशप्रत्यययोः` (८।३।५९) इति षत्वं कस्मान्न भवति? इत्यत आह--`अस्तेरकारसकारयोः` इत्यादि। अकारसकारयोर्हि लुप्तयोः प्रत्ययमात्रमवशिष्यते, तदेव पदम, अतः `सात्पदाद्योः` (८।३।१११) इति प्रतिषेधात्? षत्वं न भविष्यतीति भावः॥
