---
index:  6.4.66
sutra:  घुमास्थागापाजहातिसां हलि।
vritti:  nyasa
---

`दीयते` इति। कर्मणि लकारः। `देदीयते` इति। यङः। अथ मेति कस्येदं ग्रहणम्(), किम्? `मेङ्? प्रणिदाने` (धा।पा।९६१) इत्यस्य भौवादिकस्य? उत्त `माङ्? माने` (धा।पा।१०८८) [`माने शब्दे च`--धा।पा।] इत्यस्य जौहोत्यादिकस्य? आहोस्वित्? `मा माने` (धा।पा।१०६२) इत्यस्यादादिकस्य? तत्र केचिदाहुः--`निरनुबन्धकग्रहणे न सानुबन्धकस्य` (व्या।प।५३) इत्यादादिकस्य ग्रहणम्()। अन्ये त्वाहुः--`लुग्विकरणालुग्विकरणयोरलुग्विकरणस्यैव ग्रहणम्()` (व्या।प।५०) इत्यलुग्विकरणयोर्माङमेङोरिति। अपरे ब्राउवते--`गामादाग्रहणेष्वविशेषः` (व्या।प।१२४) इति त्रयाणामपीति; एतदेव वृत्तिकारस्याभिमतमिति लक्ष्यते। तथा हि--`पातेरिह ग्रहणं नास्ति, लुग्विकरणत्वात्()` इति। ब्राउवता `पा रक्षणे (धा।पा।१०५६) इत्यस्य ग्रहणाभावः स्वयमेवोक्तः। यदि चात्रालुग्विकरणयोर्लुग्विकरणस्य वा ग्रहणमभिमतं स्यात्(), तदपि प्रतिपादयेत्(), न च प्रतिपादितम्(), अतोऽवगम्यते--त्रयाणामापि ग्रहणमभिमतमिति। `गा` इति। `गाङ गतौ` (धा।पा।९५०) `के गै शब्दे` (धा।पा।९१६,९१७) एतौ भौवादिकौ; `गा स्तुतौ छन्दसि` (धा।पा।११०६) [`छन्दसि` नास्ति--धापा।] इति जौहोत्यादिकः, `इणो गा लुङि` (२।४।४५) इतीण#ओ गादेशः, `इण्वादिक इति वक्तव्यम्()` (वा।१६७) इतीको गादेशः `गाङ्? लिटि` (2.4.49), `विभाषा लुङ्लृङो (२।४।५०) इति चेङो गाङादेशः--एषां पूर्ववत्? सर्वेषामविशेषेण ग्रहणम्()। सत्यपि सर्वेषां ग्रहणे यस्य क्ङिदार्धधातुकपरं सम्भवति तस्यैवेत्त्वं भवति, नेतरस्य; निमित्ताभावात्()। `गीयते, जेगीयते` इति। भौवादिकयोरुदाहरणे। `अध्यगीष्ट` इत्यादि। इङो गाङ्(), गाङ्कुटादि(1.2.1) सूत्रेण सिचो ङित्त्वम्(), `आत्मनेपदेष्वनतः` (7.1.5) इत्यदादेशः। 
अथ किमर्थं `जहाति` इति स्तिपा सिर्देशः क्रियते, न हेत्येवोच्येत? इत्यत आह--`जहातेः` इत्यादि। यदि हेति निर्देशः क्रियते, तदा जिहातेः `ओ हाङ गतौ` (धा।पा।१०८९) इत्यस्यापि स्यात्(), जहातीति निर्देशे तु न भवति। अत्र हिनिर्देशे सात यस्यैतद्रूपं भवति तस्यैव ग्रहणेन भवितव्यम्()। कस्य चैतद्रूपम्()? `ओ हाक्? त्यागे` (धा।पा।१०९०) इत्यस्य, इतरसय `भृञामित्()` (7.4.76) इत्यभ्यालस्येत्त्वे कृते जिहातीति रूपं भवतीति। कामं हागित्यपि निर्देशे न भवति जिहीतेः प्रसङ्गः, वैचित्र्यार्थस्तु न तथा निर्देशः कृतः। 
`अवसीयते` इति। `षोऽन्तकर्मणि` (धा।पा।११४७)।
`ददतुः` इत्यादि। ननु चात्र `आतो लोपः` (6.4.64) इत्यादिनाकारलोपो भविष्यति, तत्? किमेतन्निवृत्त्यर्थेन हलीत्यनेन? इत्यत आह--`आतो लोपाद्धि` इत्यादि। आतो लोपस्यावकाशः--ययतुः, ययुरिति, ईत्त्वस्यावकाशः---दीयते, धीयत इति; इहोभय प्राप्नोति--ददतुः ददुरिति। तत्र यदि हल्ग्रहणं न क्रियेत, तदा परत्वादीत्त्वं स्यात्()। ननु सिद्धयोद्र्वयोर्विप्रतिषेध उपपद्यते, इह तु `असिद्धवदत्रा भात्()` (6.4.22) इति द्वयोरप्यसिद्धत्वम्(), तत्? कुतो विप्रतिषेधः, अ()स्मश्च सति परत्वादीत्त्वं स्यादिति न युक्तं वक्तुम्(), तथा हि--`विप्रतिषेधे परं कार्यम्()` (१।४।२) इत्युक्तम्()? अत आह--`एतदेव` इत्यादि। यद्यत्र विप्रतिषेधे कत्र्तव्येऽसिद्धत्वं स्यात्(), हल्ग्रहणमनर्थकं स्यात्()। भवत्वत्रेत्त्वम्(), तस्यासिद्धत्वात `आतो लोपः` (6.4.64) भविष्यति, तत्? किं हल्ग्रहणेन? तदेतत्कथमर्थवद्भवति? यदि विप्रतिषेधे कत्र्तव्ये सिद्धत्वं स्यात्? नान्यथा॥
