---
index:  6.4.92
sutra:  मितां ह्वस्वः।
vritti:  nyasa
---

`एवमादिना` इति। आदिशब्देन `जनीजृ()ष्कनसुरञ्जोऽमन्ताश्च` (धा।पा।८१७) इत्येवमादिग्रहणम्()। `घटयति` व्यथयति` जनयति` इति। `घट चेष्टायाम्()` (धा।पा।७६३) `व्यथ भयचलनयोः (धा।पा।७६४) `जनौ प्रादुर्भावे` (धा।पा।११४९)। ननु च जनेः `जनिवध्योश्च` (7.3.35) इति वृद्धिः प्रतिषिध्यते, तदयुक्तमिदमुदाहरणम्(), मित्सज्ञाप्यापार्थिका? नैतदस्ति; चिण्कृतोर्हि स वृद्धिप्रतिषेधः, तत्र हि `आतो युक्? चिण्कृतोः` (7.3.33) #इत्यनुवत्र्तते। `रजयित` इति। `रञ्जेर्णौ मृगरमण उपसंख्यानम्()` (वा।७७८)। इत्यनुनासिकलोपे कृते `अत उपधायाः` (7.2.116) इति वृद्धिः। तस्यानेन ह्यस्वः। `शमयति` इति। शमेरमन्तत्वान्मित्त्वम्()। अस्यापि `नोदात्तोपदेश` (7.3.34) इत्यादिना वृद्धिप्रतिषेधश्चिण्कृतोरेव। `ज्ञापयति` इति। `ज्ञा अवबोधने` (धा।पा।१५०७) इत्यस्य क्र्यादिपरिपठितस्य `मारणतोषणनिशामनेषु (धा।पा।८११) ज्ञा, मिच्च` इति मित्संज्ञा, `अर्तिह्यी` (7.3.36) इत्यादिना पुकि कृते ह्यस्वः। 
`केचिदत्र` इत्यादि। `क्रमु पादविक्षेपे` (धा।पा।४३७)इत्यस्यामन्तत्वान्मित्संज्ञा, तस्य च ह्यस्वत्वे संक्रामयति, उत्क्रामयतीति न सिद्ध्येत्()। तस्मादेतत्सिद्धये `वा चित्तविरागे` (6.4.91) इत्यतो वाग्रहणमनुवर्तयन्()ति। त()स्मश्चानुवत्र्तमाने सर्वत्र विकल्पः प्रसज्येतेत्यतिप्रसङ्गपरिहारार्थं `सा च व्यवस्थितविभाषा` इति। व्याचक्षते। अथ `मितामत्()` इत्येवं कस्मान्नोक्तम्(), लघु ह्रेवं सूत्रं भवति? अशक्यमेवं वक्तुम्(), `वेष्ट वेष्टने` (धा।पा।२५५) इति घटादौ पठ()ते, तत्रैवमुच्यमाने तस्याप्कारः प्रसज्येत्(), `ह्यस्वः` इत्युच्यमाने `एच इग्? ह्यस्वादेशे` (1.1.47) इतीकारः सिद्धो भवति॥
