---
index:  4.4.113
sutra:  सगर्भसयूथसनुताद्यन्।
vritti:  nyasa
---

समानो गर्भः, समानो यूथ इति कर्मधारयः। `णु स्तुतौ` (धा।पा।१०३५) , भावेक्तः, समानं नुतमस्येति बहुव्रीहिः। समानञ्च तन्नुतञ्चेति कर्मधारयो वा। `स्वरे विशेषः` इति। यति सति `स्वरितम्` (6.1.179) इत्यन्तस्वरितत्वं स्यात्, यनिसति नित्स्वरेणाद्युदात्तत्वं स्यात्। `सर्वत्र समानस्य च्छन्दसि` इति। `समानस्य च्छन्दस्यमूर्धप्रभृत्युदर्केषु` (6.3.83) इत्यस्योपलक्षणपर एकदेश उपात्तः॥
