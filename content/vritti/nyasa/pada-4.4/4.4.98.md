---
index:  4.4.98
sutra:  तत्र साधुः।
vritti:  nyasa
---

`सामन्यः` इति। `ये चाभावकर्मणोः` (6.4.168) इति प्रकृतिभावः। साधुरिह निपुणः, योग्य इति भावः॥




बाल-मनोरमा

मतजनहलात्करणजल्पकर्षेषु १६२९, ४।४।९८ मतजनहलात्। `यथासङ्ख्यामेभ्यः। एष्वर्थेषु य`दिति शेषः। मतं ज्ञानमिति। मनधातोर्भावे क्त इति भावः। करणं भावः साधनं वेति। कृञ्धातोर्भावे करणे वा ल्युटि करणशब्दः। तेन जननक्रिया वा जननसाधनं वा विवक्षितमित्यर्थः। मत्यमिति। ज्ञानस्य जननक्रिया जननसाधनं वेत्यर्थः। 


बाल-मनोरमा

तत्र साधुः १६३०, ४।४।९८ तत्र साधुः। सप्तम्यन्तात्साधुरित्यर्थे यत्स्यादित्यर्थः। अग्रय इति। अग्रे साधुरित्यर्थः। साधुरत्र प्रवीणो गृह्रते, नतु हितः, तत्र `तस्मै हित`मिति वक्ष्यमाणत्वात्।
