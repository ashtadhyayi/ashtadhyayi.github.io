---
index:  4.4.97
sutra:  मतजनहलात् करणजल्पकर्षेषु।
vritti:  nyasa
---

`{प्रत्ययार्थसामथ्र्याल्लब्धा--मुद्रितः पाठः।} प्रत्ययार्थसामथ्र्यालभ्या` इति। करणादयः प्रत्ययार्थाः। तत्र करणादयः शब्दा भावे करणे च व्युत्पाद्यन्त इति सामथ्र्यादेवोपलभ्यमाना षष्ठीविभक्तिर्विज्ञायते। यद्यपि कर्षशब्दः परिमाणवचनोऽप्यस्ति, तथापि करणादीनां साहचर्यात् क्रियाशब्द एव गृह्रते। करणशब्दो भावसाधनः। यदा तु करणसाधनः, तदा क्रियतेऽनेनेति करणम्, `रथसीताहलेभ्यो यद्विधौ` (वा।४७३) इति तदन्तविधिरत्रेष्यते। तस्योदाहरणम्---`द्विहल्यः` इति दर्शयति। `भावसाधनञ्च` इति। अत्रापि पूर्ववद्विभागो वेदितव्यः॥
