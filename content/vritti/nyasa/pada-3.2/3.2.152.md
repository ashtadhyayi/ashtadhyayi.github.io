---
index:  3.2.152
sutra:  न यः।
vritti:  nyasa
---

`पूर्वेण` इति। `अनुदात्तेतश्च हलादेः` (3.2.149) इत्यादिना सिद्धत्वात्। अथ `अय वय रय णय गतौ`(धा।पा।४७४,४७५,४८२,४८०) इत्यस्माद्धातोर्युचो विधानार्थञ्चैतत्कस्मान्न विज्ञायते? अशक्यमेवं विज्ञातुम्;यस्मान्नयतेः `अनुदात्तेतश्च` (3.2.149) इत्यादिनैव सिद्धत्वात्। तस्मात् प्रतिषेधार्थमिदम्। `क्नयिता, क्ष्मायिता` इति। `क्नूयी शब्द {उन्दने च-धा।पा।} उन्दे च` (धा।पा।४८५), `क्ष्मायी विधूनने` (धा।पा।४८६)॥
