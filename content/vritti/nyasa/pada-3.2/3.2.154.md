---
index:  3.2.154
sutra:  लषपतपदस्थाभूवृषहनकमगमशृभ्य उकञ्।
vritti:  nyasa
---

`{उपस्थायुकाः-काशिका} उपस्थायुकः` इति। `आतो युक्` (7.3.33) इत्यादिना युक्। `{प्रवर्षुकाः-काशिका} प्रवर्षुकः`इति। `वृषु मृषु सेचने`(धा।पा।७०६,७०७) इति। `कामुकाः`इति। `कमु कान्तौ`(धा।पा।४४३)। `नोदात्तोपदेश`(७।३।३४) इत्यादिना वृद्धिप्रतिषेधे प्राप्तेऽनाचमेरित्यत्र `चमिकमिवमीनामिति वक्तव्यम्` (वा।८४४) इति वृद्धिरेव भवति। `{किंशारुकं-काशिका} शारुकः`इति। `शृ हिंसायाम्` (धा।पा।१४८८)। अपपूर्वाल्लषेः `अपे#ऐ च लषः`(3.2.144) इति धिनुण् भवति। उक्तं हि प्राक्-- ताच्छीलिकेषु `ग्लाजिस्थश्च क्सनुः` (3.2.139) इति वचनसामथ्र्यात्। गमेश्छन्दसि `आदृगम`(3.2.171) इत्यादिना किकिनावपि भवतः। भाषायामपि;`भाषायां धाञ्कृञ्सृजनिगमिनमिभ्यः (वा।२८४) इत्युपसंख्यानात्। कमेः `नमिकम्पि` (3.2.167) इत्यादिना रप्रत्ययः॥
