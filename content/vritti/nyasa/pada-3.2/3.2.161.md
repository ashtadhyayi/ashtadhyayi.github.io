---
index:  3.2.161
sutra:  भञ्जभासमिदो घुरच्।
vritti:  nyasa
---

`{भञ्ज आमर्दने`(धा।पा।१४५३), `भासृ दीप्तौ`(धा।पा।६२४), `ञिमिदा {स्नेहने-धा।पा।} स्नेहनमोचनयोः`(धा।पा।१२४३)। `भङगुरम्िति। `चजोः कु घिण्ण्यतोः` (7.3.52) इति कुत्वम्। `कर्मकत्र्तरि प्रत्ययः` इति। भज्यते स्वयमेवेत्यर्थः। कुतः पुनः कर्मकत्र्तरि प्रत्यो लभ्यत इत्यत आह--`स्वभावात्` इति। प्रकृत्यैव प्रत्ययः कर्मकत्र्तरिमभिधत्ते, न कर्त्तृमात्रम्। अतः कर्मकत्र्तर्येव॥
