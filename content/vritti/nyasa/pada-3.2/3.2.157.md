---
index:  3.2.157
sutra:  जिदृक्षिश्रीण्वमाव्यथाभ्यमपरिभूप्रसूभ्यश्च।
vritti:  nyasa
---

`जि जये` (धा।पा।५६१), `दृङ आदरे` (धा।पा।१४११), `श्रिञ् सेवायाम्`(धा।पा।८९७) विपूर्वः, `इण् गतौ` (धा।पा।१०४५), `टुवम उद्गिरणे` (धा।पा।८४९), `व्यथ {भयसञ्चलनयोः-धा।पा।} भयचलनयोःर` (धा।पा।७६४) नञ्पूर्वः, `अम रोगे`(धा।पा।१७२०) अभिपूर्वः। `षू प्रेरणे` (धा।पा।१४०८) प्रपूर्व इत्यस्य ग्रहणम्, न `षूङ प्राणिगर्भविमोचने`(धा।पा।१०३१) `षूओङ प्राणिप्रसवे`(धा।पा।११३२) इत्येतयोः। निरनुबन्धकपरिभाषयेति (व्या।प।५३) भावः। इण्जिभ्यामित्यत्र `इण्नश्जिसर्त्तिभ्यः क्वरप्`(3.2.163) इति वचनात् क्परप् भवति॥
