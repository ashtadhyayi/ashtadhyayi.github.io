---
index:  3.2.142
sutra:  सम्पृचानुरुधाङ्यमाङ्यसपरिसृसंसृजपरिदेविसंज्वरपरिक्षिपपरिरटपरिवदपरिदहपरिमुहदुषद्विषद्रुहदुहयुजाक्रीडविविचत्यजरजभजातिचरापचरामुषाभ्याहनश्च।
vritti:  nyasa
---

`पृची सम्पर्के` (धा।पा।१४६२) सम्पूर्वः। `रुधिर् आवरणे` (धा।पा।१४३८) अनुपूर्वः;`यम उपरमे` (धा।पा।९८४), `यसु प्रयत्ने` (धा।पा।१२१०) आङपूर्वः,`सृज विसर्गे` (धा।पा।११७८), `ज्वर रोगे` (धा।पा।७७६) सम्पूर्वः;`क्षिप प्रेरणे` (धा।पा।१२८५), `रट परिभाषणे` (धा।पा।२९७), `वद वक्ताव्यां वाचि` (धा।पा।१००९), `दह भस्मीकरणे` (धा।पा।९९१), `मुह वैचित्त्ये` (धा।पा।११९८) परिपूर्वः, `दुष वैकृत्ये` (धा।पा।११८५), `द्विष अप्रीतौ` (धा।पा।१०१३), `द्रुह जीघांसायाम्` (धा।पा।११९७),`दुह प्रपूरणे` (धा।पा।१०१४), `क्रीडृ विहारे` (धा।पा।३५०) आङपूर्वः, `विजिर् पृथग्भावे` (धा।पा।१०९४) विपूर्वः, `त्यज {हानौ इत्येव-धा।पा} वयोहानौ` (धा।पा।९८६), `रञ्ज रागे` (धा।पा।९९९), `भज सेवायाम्` (धा।पा।९९८), `चर गत्यर्थ` (धा।पा।५५९) अतिपूर्वः, स एवानुपूर्वः, `मुष स्तेये` (धा।पा।१५३०) आङपूर्वः, `हन हिंसागत्योः` (धा।पा।१०१२) अभ्याङपूर्वः। शरे()षा वृत्तावेव निर्दिष्टाः। `न त्वदादिः`इति। `गृह्रते`इति सम्बध्यते। आदादिकः कस्मान्न गृह्रत इत्याह-- आदादिकस्तु लुग्विकरणः, तस्मात् स न गृह्रते। `परिदेविर्भ्वादिः` इति। `गृह्रते` इति सम्बन्धः। अथ परिदिव#ए#ः क्रीडाद्यर्थस्य ण्यन्तस्य ग्रहणं कस्मान्न भवति? अण्यन्तैरितरैः साहचर्यात्। `सामान्येन गृह्रते` इति। विशेषाभावात्। `द्वयोरपि ग्रहणम्` इति। तत एव हेतोः। `निपातनादनुनासिकलोपः` इति। `त्यजरज`इति सूत्रे निरनुनासिकस्योच्चारणमेव निपातनम्। `सम्पर्की` इति। लघूपधगुणः। `आयामी` इति। `अत उपधायाः` (7.2.116) इति वृद्धिः। `परिसारी` इति। अत्रापि `अचो ञ्णिति` (7.2.115) इति वृद्धिः। `अभ्याघाती` इति। पूर्ववद्()घत्वतत्वे॥
