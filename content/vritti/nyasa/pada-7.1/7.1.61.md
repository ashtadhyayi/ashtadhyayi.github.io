---
index:  7.1.61
sutra:  रधिजभोरचि।
vritti:  nyasa
---

`रन्धयति` इति। `रध हिंसासंराद्ध्याः` (धा।पा।११९३) हेतुमण्णिच्()। `रब्धकः` इति ण्वुल। `साधुरन्धी` इति। `सुप्यजातौ णिनिस्ताच्छील्ये` (3.2.78) इति णिनिः। `रन्धंरन्धम्()` इति। `आभीक्षण्ये। णमुल्()` (3.4.22), `आभीक्षण्ये द्वे भवतः` (वा।८८७) इति द्विर्वचनम्()। `रन्धो वत्र्तते` इति। भावे घञ्()। अथ रन्धयतीत्यादिषु परत्वात्? `अत उपधायाः` (7.2.116) इति वृद्धिः प्राप्नोति, सा कस्मान्न भवति? इत्यत आह--`परापि सती` इत्यादि। नित्यत्वं पनः कृताकृतप्रसङ्गित्वान्नुमः। स हि कृतायां वृद्धौ प्राप्नोत्यकृतायामपीति नित्यः; वृदधिस्तु नुमि कृते न प्राप्नोत्यकारस्यानुपधत्वादित्यनित्या। 
`रद्धा` इति। `झषस्तथोर्धोऽधः` (8.2.40) इति तकारस्य धकारः, धातुधकारस्य जश्त्वम्()--दकारः॥
