---
index:  7.1.98
sutra:  चतुरनडुहोरामुदात्तः।
vritti:  nyasa
---

`सर्वनामस्थाने` (7.1.86) इति स्वर्यते, न `तृतीयादिषु` (7.1.97) इति। `आगमा अनुदात्ता भवन्ति` (व्या।प।१०५) इत्यनुदात्तत्वे प्राप्ते, उदात्तत्वार्थं वचनम्()। 
`तदन्तविधिरत्रेष्यते` इति। `अङ्गाधिकारे तस्य तदुत्तरपदस्य` (पु।प।वृ।८५) इति वचनात्()। `प्रियचत्वाः` इति। बहुव्रीहिः। `सर्वनामसंख्ययोरुपसंख्यानम्()` (वा।११३) इति संख्यायाः पूर्वनिपाते प्राप्ते `वा प्रियस्य` (वा।११४) इति प्रियशब्दस्य पूर्वनिपातः॥
