---
index:  6.2.193
sutra:  उपाद्द्व्यजजिनमगौरादयः।
vritti:  nyasa
---

`उपदेवः` इति। प्रादिसमासोऽयम्()। देवशब्दः पचाद्यजन्तत्वादन्तोदात्तः। `उपसोमः` इति। अतिस्तुसुहुसृ` (6.4.149) इत्यादिना मन्()। तेन सोमशब्द आद्युदात्तः। `हुडृ हुडृ गतौ` (धा।प।३५२,३५३) अस्मात्? पचाद्यच्()। तेन होडशब्दोऽन्तोदात्तः। अजिनमन्तोदात्तमित्युक्तम्(), अद्व्यजर्थं चास्य ग्रहणम्()। 
गौरशब्दः प्रज्ञद्यणन्तत्वादाद्युदात्तः। तिष्येण युक्तः कालस्तैषः, `प्राग्दीव्यतोऽण्()` (4.1.83)। `सूर्यतिष्य` (6.4.149) इति यलोपः। नैषतैटावणन्तौ। तेनान्तोदात्तो। `रट परिभाषणे` (धा।पा।२९७)--अस्मादच्()। रलयोरेकत्वाद्रेफस्य लकारः। लटः। `लुट विलोडने` (धा।पा।३१४)--अस्मात्? पचाद्यच्()। तेन लटलोटावप्यन्तोदात्तौ। `शवयह्वजिह्वाग्रीवाप्वामीवाः` (द।उ।८।१२८) इति जिह्वान्तोदात्ता निपत्यते। `इण्सिञ्जि` (द।उ।५।३५) [इण्सिञ्()--द।उ।पं।उ। (३।२)] इत्यधिकृत्य `कृषेर्वर्णे (द।उ।५।३७) इति कृषेर्नक्(), टाप्? सवर्णदीर्घत्वम्(), `एकादेश उदात्तेनोदात्तः (8.2.5)। तेन कृष्णाशब्दोऽन्तोदात्तः। `अध्न्यादयश्च` (द।उ।८।१४) इति कन्याशब्दोऽन्तस्वरितो निपात्यते। `गुड घनत्वे` [`गुड रक्षायाम्()`--धा।पा।] (धा।पा।१३७०)--अस्मादिगपधलक्षणः(3.1.135) कः। तेन गुडोऽन्तोदात्तः। कल्पवाहशब्दौ वृषादित्वादन्तोदात्तौ॥
