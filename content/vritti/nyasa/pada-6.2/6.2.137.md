---
index:  6.2.137
sutra:  शितेर्नित्याबह्वज् बहुव्रीहावभसत्?।
vritti:  nyasa
---

`शितिपादः` इति। शितिशब्दः `वर्णानां तणतिनितान्तानाम्()` (फि।सू।२।३३) इति फिषाद्युदात्तः। `अंसौष्ठशब्दौ` इत्यादि। `अम रोगे` (धा।पा।१७२०) इत्यस्मात्? `अमः सन्()` (पं।उ।५।२१) इति सन्प्रत्ययार्न्तोऽसशब्दो व्यत्पाद्यते। ओष्ठशब्दोऽपि `उषिकुषिगर्त्तिब्यस्थन्()` (द।उ।६।२९) इति थन्प्रत्ययान्तः। तेनैतौ प्रत्ययस्य नित्वादाद्युदात्तौ। 
`दर्शनीयपादः` इति। दर्शनीयशब्दोऽनीयर्? प्रत्ययन्तः। तेन `उपोत्तमं रिति` (6.1.211) इति मध्योदात्तः। ततोऽत्र पूर्वपदस्य प्रकृतिस्वर एव भवति। एवमुत्तरेष्वपि प्रत्युदाहरणेषु। कथं पुनः ककुदशब्दो नित्यं बह्वज्? न भवति? इत्याह--`ककुदस्यावस्थायां लोपः` इत्यादि। `शितिललाटः` इति। `लल ईप्सायाम्()` (धा।पा।१६८७), अस्मात्? `उणादयो बहुलम्()` (3.3.1) इत्याटप्रत्ययः, तेन ललाटशब्दो मद्योदात्तः। `शितिपादः` इति। शितेः पाद इत्यत्र समासस्वर एव भवति। `शितिभसत्()` इति `शृ()दृ()भसोदिः` (द।उ।६।४२) इति भसच्छब्दो व्युत्पाद्यते। ततोऽयमन्तोदात्त-॥
