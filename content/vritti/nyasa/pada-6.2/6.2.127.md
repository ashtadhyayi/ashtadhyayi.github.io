---
index:  6.2.127
sutra:  पललसूपशाकं मिश्रे।
vritti:  nyasa
---

`पल रक्षणे` (धा।पा।८३९), [पल गतौ--धा।पा।] `कलस्तृपश्च` (द।उ।८।१०७) इति वर्तमाने `वृषादिभ्यश्चित्()` (द।उ।८।१०९) इति कलप्रत्ययस्य चित्वात्? पलशब्दोऽन्तोदात्तः। `रोदेर्णिलुक्? च` (द।उ।८।३९) इति विद्यमाने `बहुलमन्यत्रापि संज्ञाच्छन्दसोः (द।उ।८।४०) इति बहुलवचनाण्णिलुक्(), च। `पानी विषिभ्यः पः` (द।उ।७।२) इत्यधिकृत्य `स्तुवो दीर्घश्च` (द।उ।७।४) इति च `सुशृभ्यां निच्च` (द।उ।७।६) [मुशृम्यामूर्च--द।उ।] इति सूपशब्दः पप्रत्ययान्तो व्युत्पाद्यते, तेनाद्युदात्तः। `इण्भीकापाशल्यतिमर्चिभ्यः कन्()` (द।उ।३।२१) इति बहुलवचनात्? `शो तनूकरणे` (धा।पा।१२७०) अस्मादिगुपधलक्षणः कः, तेन गुडशब्दोऽन्तोदात्तः। `धृ `क्षरणे` (धा।पा।१०९६) इत्यस्मात्? `अञ्चिघृसिभ्यः क्तः` (द।उ।६।९) ति क्तः, तेन घृतमन्तोदात्तम्()। `मुदिग्रोर्गग्गौ` (द।उ।३।६६) इति मुदेर्गक्? तेन मुद्गोऽन्तोदात्तः॥
