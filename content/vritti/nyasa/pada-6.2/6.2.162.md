---
index:  6.2.162
sutra:  संख्यायाः स्तनः।
vritti:  nyasa
---

`द्विस्तना, त्रिसतना` इति। द्वित्रिशब्दौ प्रातिपदिकस्वरेणान्तोदात्तौ। `स्तनगदी देवशब्दे` (धा।पा।१८५९,१८६०) चुरादिरदन्तः, तस्माद्घञ्(), तेन स्तनशब्द आद्युदात्तः। `चतुःस्तना` इति। `चरेरुरन्()` (द।उ।८।७८) इत्युरन्प्रतययान्तत्वाच्चतुःशब्द आद्युदात्तः। 
दर्शनीयशब्दोऽनीयर्()प्रत्ययान्तः `उपीत्तमं रिति` (6.1.211) इति मध्योदात्तः। `द्विशिराः` इति। शिरःशब्दः `नब्विषयस्य` (फि।सू।२।२६) इत्याद्युदात्तः॥
