---
index:  7.3.7
sutra:  स्वागतादीनाञ्च।
vritti:  nyasa
---

`स्वागतिकः` इति। शोभनमागतं स्वागतम्()। `तदाहेत्यादौ प्रभूतादिब्य उपसंख्यानम्()` (वा।४८३) इति ठक्। `स्वाध्वरिकः` इति। अत्रापि `चरति` (4.4.8) इति ठक्()। शोभनोऽध्वरः स्वध्वरः। `स्वाङ्गिः` इत्यादि। `स्वाङ्गिण्र्याडिः` इति। `अत इङ्()` (4.1.95)। शोभनान्यङ्गान्यस्य स्वङ्गः, विगतान्यङ्गान्यस्य व्यङ्गः, विगतोऽडोऽस्य व्यङः। व्यवहरणं व्यवहारः, भावे घञ्()। ननु च व्यवहारशब्दोऽयं क्रमव्यतीहारे वत्र्तते, तत्र `न कर्मव्यतीहारे` (7.3.6) इति प्रतिषेधः सिद्धः, तत्? कस्मादिह पठ()ते? इत्याह--`व्यवहारशब्दोऽयम्()` इति। किं पुनर्लौकिकम्()? लौकिकं पुनर्वृत्तं येनाचारेण व्यवहाराल्लोके व्यावहारिक इत्युच्यते तद्वेदितव्यम्()। `स्वापतेयम्()` इति। `पथ्यतिथिवसतिस्वपतेढैञ्()` (4.4.103)। कथं पुनरत्र प्राप्तिः, यावता नास्य वकारः पदन्तः? इत्याह--`द्बारादिषु स्वशब्दपाठादस्य प्राप्तिः` इति। तदादिविधिनेत्यभिप्रायः। यता तदादिविधिर्भवति तथा तत्रैवोक्तम्()॥
