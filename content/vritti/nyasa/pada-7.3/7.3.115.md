---
index:  7.3.115
sutra:  विभाषा द्वितीयातृतयाभ्याम्?।
vritti:  nyasa
---

असर्वनामार्थं वचनम्()। ये तु `वाप्रकरणे तीयस्य ङित्सूपसंख्यानम्()` (वा। ६) इति सर्वनामसंज्ञां तीयस्योपसञ्चक्षते त इदं सूत्रं प्रत्याचक्षते; तेनैव सिद्धत्वात्()। तच्चोपसंख्यानमवश्यं कत्र्तव्यम्(), स्मायादयो ङिति विकल्पेन यथा स्युरिति--द्वितीयस्मै, द्वितीयाय, द्वितीयस्मिन्(), द्वितीय इति। अन्ये त्वनेनैव स्मायादयः सिध्यन्तीत्युपसंख्यानमेव प्रत्याचक्षते। कथम्()? `सर्वनाम्नः` इत्येतदिहानुवत्र्तते, स्याडिति निवृत्तम्(), तेनैवमभिसम्बन्धः क्रियते--सर्वनाम्नो ङिति यदुक्तं तद्विभाष द्वितीयातृतीयाभ्यां भवतीति। तेन स्यायादयोऽपयनेनैव भविष्यन्तीति नार्थ उपसंख्यानेन॥
