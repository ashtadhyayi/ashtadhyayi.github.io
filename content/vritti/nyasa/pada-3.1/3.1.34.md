---
index:  3.1.34
sutra:  सिब्बहुलं लेटि।
vritti:  nyasa
---

`जोषिषत्` इति।`जुषी प्रीतिसेवनयोः` (धा।पा।१२८८) लिङर्थे लेट्। सिप इकार उच्चारणार्थः, पकारः स्वरार्थः, `लेटोऽडाटौ` (3.4.94) इत्यट्। `इतश्च लोपः परस्मैपदेषु` (3.4.97) इतीकारलोपः, `आर्धधातुकस्येडवलादेः` (7.2.35) इतीट्, लघूपधगुणः, `आदेशप्रत्यययोः` (8.3.59) इति षत्वम्। `तारिषत्` इति। `तृ? प्लवनतरणयोः` (धा।पा।९६९) `सार्वधातुकार्धधातुकयोः` (7.3.84) `व्यत्ययो बहुलम्` (3.1.85) इति वर्णव्यत्ययेन धात्वकारस्याकारः। शेषं पूर्ववत्। `मन्दिषत्` इति। `मदि {स्तुतिमोदमदस्वप्नकान्तिगतिषृ` धा।पा।} स्तुतिमोदनस्वप्नगितषृ` (धा।पा।१३), `इदितो नुम् धातोः` (7.1.58) इति नुम्। `पदाति` इति। `पद गतौ` (धा।पा।११६९), दिवादिरनुदात्तेत्, व्यत्ययेन परस्मैपदम्, शप्()प्रत्ययश्च, अटा सह सवर्णदीर्घत्वम्। तिप इकारलोपोऽत्र न भवति; तद्विधौ `वैतोऽन्यत्र` (3.4.96) इत्यतो वेत्यनुवृत्तेः। `च्यावयाति` इति। `च्यङ {न स्तो धातुपाठे} छ्युङ ज्युङ {न स्तो धातुपाठे} झयुङ प्रुङ प्लुङ गतौ` (धा।पा।९५५,९५६,९५७,९५८)। हेतुमण्णिच्। सिपः पित्करणं बोभूयिषातामित्यत्रोदात्तनिवृत्तिस्वरेणोदात्तत्वे प्राप्तेऽनुदात्तार्थम्। यङन्तात् बोभूयशब्दाल्लेट आत्मनेपदम्, त, टेरेत्वम्()। `एत ऐ` (3.4.93) `लेटोऽडाटौ` (3.4.94) इत्याट् `तस्यानुदात्तेन्ङिददुपदेशाल्लसार्वधातुकमनुदात्तमहन्विङोः` (6.1.180) इति सार्वधातुकस्यानुदात्तत्वं पित्करणसामथ्र्यादन्तरङ्गोऽपि सिप्स्वरं प्रतीक्षते। तेन कृते तस्मिन् सिप इडागमः। स चागमानुदात्तत्वेनानुदात्तः। `अतो लोपः` (6.4.48) इति यङोऽकारस्योदात्तस्य लोपः। उदात्तत्वं तु तस्य धातुस्वरेण च। `अनुदात्तस्य च यत्रोदात्तलोपः` (6.1.155) इत्युदात्तत्वे प्राप्ते पित्करणादनुदात्तत्वमिटो भवति॥
