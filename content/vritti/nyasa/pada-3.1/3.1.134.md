---
index:  3.1.134
sutra:  नन्दिग्रहिपचादिभ्यो ल्युणिन्यचः।
vritti:  nyasa
---

`प्रत्यासत्त्या पचिनैवादिशब्दस्य सम्बन्धो मा विज्ञायीत्यत आह-- `प्रत्येकम्` इत्यादि।
`नन्दिवाशि` इत्यादि। `टुनदि सममृद्धौ` (धा।पा।६७), `वाशृ शब्दे` (धा।पा।११६३), `मदी हर्षे` (धा।पा।१२०८), `दुष वैकृत्ये` (धा।पा।११८५), `राध साध संसिद्धौ` (धा।पा।१२६२,१२६३), `शुभ शुम्भ शोभायाम्` (धा।पा।१३२१,१३२२), `रुच दीप्तौ` (धा।पा।७४५)-- एभ्यो धातुभ्यो ण्यन्तेभ्यः संज्ञायां ल्युर्भवति। नन्दयतीति। नन्दनमित्येवमाद्युदाहरणम्। `दूषणम्` इति। `दोषो णौ` (6.4.90) इत्यूत्त्वम्। अण्यन्तानां त्वेषामसंज्ञायां संज्ञायां च तृजादय एव भवन्ति। ग्रह्रादीनां नन्द्यादीनाञ्च गणे पाठस्येदमेव प्रयोजनम्-- संज्ञाविशिष्टविषये तेषां साधुत्वं यथा स्यात्। अन्यथा हि प्रकृतीरेव गणे पठित्वेह चादिशब्देन ता उपलक्ष्य प्रत्ययं विदध्यात्। `सहितपि` इत्यादि। `षह मर्षणे` (धा।पा।१८०९), `तप सन्तापे` (धा।पा।९८५), `दमु उपशमे` (धा।पा।१२०३) - एभ्यः संज्ञायामण्यन्तेभ्यो ल्युः। `जल्पनः` इत्यादि। `जप जल्प व्यक्तायां वाचि` (धा।पा।३९७,३९८), `रमु क्रीडायाम्` (धा।पा।८५३), `दृप {हर्षमोहनयोः-धा।पा।} हर्षणमोचनयोः` (धा।पा।११९६), `कदि क्रदि आह्वाने रोदने च` (धा।पा।७०,७१), `कृष विलेखने` (धा।पा।९९०) ह्मषु अलोके` (धा।पा।७०९),`अर्द हिंसायाम्` (धा।पा।१८२८), जनमर्दयतीति जनार्दनः, कर्मण्यणि प्राप्ते ल्युः। `यु {मिश्रणेऽमिश्रणे च-धा।पा।} मिश्रणे` (धा।पा। १०३३), `षूद क्षरणे` (धा।पा।१७१७), मधुं सूदयतीति मधुसूदनः। अत्रापि कर्मण्यणि प्राप्ते ल्युः। `ञिभी भये` (धा।पा। १०८४)। विपूर्वात् `हेतुमति च` (3.1.26) इति णिच्; `भियो हेतुभये षुक्` (7.3.40)।`लवणः` इति। `लूञ् छेदने` (धा।पा।१४८३)। `निपातनाण्णत्वम्` इति। कृतणत्वस्य गणे पाठो निपातनम्। `णश अदर्शने` (धा।पा।११९४) विपूर्वः, `दमु उपशमे` (धा।पा।१२०३)- द्वावप्येतौ हेतुमण्णिजन्तौ। वित्तं विनाशयतीति वित्तविनाशनः। कुलं दमयतीति कुलदमनः। `मितां ह्यस्वः`(6.4.92) इति ह्यस्वः, कर्मण्यणि प्राप्ते ल्युः।
`ग्रह` इत्यादि। `ग्रह उपादाने` (धा।पा।१५३३), `षह मर्षणे` (धा।पा।१८०९) उत्पूर्वः। `तसु {उपक्षये--धा।पा।}क्षेपणे` (धा।पा।१२१२), `दसु च` (धा।पा।१२१३),दसिवत् पूर्वः। `भस भत्र्सनदीप्त्योः` (धा।पा।११००) उत्पूर्वः। `ष्ठा गतिनिवृत्तौ` (धा।पा।९२८), `आतो युक्`(7.3.33)। स्थायी। `मत्रि {गुप्तपरिभाषणे` धा।पा।} गुप्तभाषणे` (धा।पा।१६७९), चुरादिणिजन्तः। `मृद क्षोदे` (धा।पा।१५१५) संपूर्वः। संमृद्()नातीति संपूर्वादेव यथा स्यात्। `रक्षश्रुवसवपशां नौ` इति। `रक्ष पालने` (धा।पा।६५८), `श्रु श्रवणे` (धा।पा।९४२), `डुवप बीजतन्तुसन्ताने` (धा।पा।१००३), `शो तनूकरणे` (धा।पा।११४५)-- एषां निशब्द उपपदे णिनिः। `निशायी` इति। पूर्ववद्युक्। `याचि` इत्यादि। `टुयाचृ याच्ञायाम्` (धा।पा।८६३), `ह्मञ् हरणे` (धा।पा।८९९) , व्याङ्पूर्वः, पुनः स एव संपूर्वः, `वज व्रज गतौ` (धा।पा।२५२,२५३), वद व्यक्तायां वाचि` (धा।पा।१००९), `वस निवासे` (धा।पा।१००५) --एषां प्रतिषिद्धानां णिनिर्भवति। `प्रतिषिद्धानाम्` इति। `प्रतिषिद्धार्थानामित्य्रथः। प्रतिषिद्धार्थतांच नञ्पूर्वाणामेव भवतीति नञ्पूर्वेभ्यो णिनिर्विज्ञायते। कथं पुनः प्रतिषिद्धानां प्रयोग#ः? उपचारसत्तयामप्रतिषेधाददोषः। न हि मुख्यैव पदार्थानां सत्ता; किन्तूपचरिताऽपि यथोक्तमर्थद्वारेण पदार्थानामन्या सत्तौपचारिकीति। तत्र मुख्या या सत्ता तस्या एव प्रतिषेधः, न तु बुद्धिस्थाया औपचारिक्या इति तन्निबन्धनप्रयोगो न विरुध्यते। `अचाम्` इत्यादि। अजन्तानां धातूनामचित्तकर्त्तृकाणां प्रतिषिद्धानां णिनिर्भवति। अविद्यमानं चित्तमस्येति अचित्तः स कत्र्ता येषां ते तथोक्ताः। अर्थद्वारकं चेदं विशेषणम्। अर्थस्य ह्रचित्तकर्त्तृकत्वात् तदभिधायिनो धातव उपचारेण तथोच्यन्ते। `विशयी विषयी देशे` इति। विशययिविषयिशब्दौ देशेऽभिधेये णिनिप्रत्ययान्तौ साधू भवतः। `शीङ स्वप्ने`((धा।पा।१०३२), `षिञ् बन्धने` (धा।पा।१४७७)--एतयोर्विपूर्वयोर्णिनिः। वृद्ध्यभावश्च निपातनात्। अभिभावी भूते` इति। अभिभाविशब्दो भूतकाले णिनिप्रत्ययान्तः साधुर्भवति। भवतेरभिपूर्वात् णिनिः। अभिभूतवानित्यभिभावी। `अपराधी, उपरोधी` इति। `राध साध संसिद्धौ` (धा।पा।१२६२,१२६३), `रुधिर् आवरणे` (धा।पा।१४३८)- आभ्यामपोपपूर्वभ्यां णिनिः। `परिभावी, परिभवी` इति। भवतेः परिपूर्वस्य। पक्षे वृद्धयभावः।
`पच` इत्यादि। `डुपचष् पाके` (धा।पा।९९६), `वच परिभाषणे` (धा।पा।१८४२), `डुवपबीजतन्तुसन्ताने {छेदनेऽपि--धा।पा।}`(धा।पा।१००३), `वद व्यक्तायां वाचि` (धा।पा।१००९), `चल कम्पने`(धा।पा।८३२), `शल गतौ` (धा।पा।८४३), `पत्लु गतौ` (धा।पा।८४५)। `नदट्` इति। `{णद` -धा।पा।}नद अवक्ते शब्दे` (धा।पा।५४)। टकारानुबन्धो ङीबर्थः। `{भषट्-काशिका} भसट्` इति। `{भष भत्र्सने`} भस भत्र्सनदीप्त्योः` (धा।पा।११००) टकारो ङीबर्थः। `गृ निगरणे` (धा।पा।१४१०), `मिष स्पद्र्धायाम्` (धा।पा।१३५२), `कुप क्रोधे`(धा।पा।१२३३), `मिह सेचने` (धा।पा।९९२), `तृ? प्लवनतरणयोः` (धा।पा।९६९), `चुर स्तेये` (धा।पा।१५३४), `गाहू विलोडने` (धा।पा।६४९), `जृ()ष् झृ()ष् वयोहानौ` (धा।पा।११३०,११३१), `मृङ प्राणत्यागे` (धा।पा।१४०३), `क्षमूष् सहने` (धा।पा।४४२), `तुद व्यथने` (धा।पा।१२८१), `मृद् क्षोदे` (धा।पा।१५१५), `दिवु क्रीडादौ` (धापा।११०७), `नृती गात्रविक्षेपे` (धा।पा।१११६), `व्रण गात्रचूर्णने` (धा।पा।१९३७) चुरादिः; `दृशिर् प्रेक्षणे` (धा।पा।९८८)। `डुभृञ् धारणपोषणयोः` (धा।पा।१०८७)- अस्माज्जारशब्द उपपदेऽच्। जारं बिभर्तीति `जारभरः`। पचेः शुन्युपपदे कर्मण्यणपदादोऽच्-- ()आआनं पचतीति `()आपचः`। `आकृतिगणः` इति। पचादिसम्बन्धिन आदिशब्दस्य प्रकारार्थत्वात्। आकृतिगणत्वे चास्य चक्रधरादयः सिद्धा भवन्ति॥
