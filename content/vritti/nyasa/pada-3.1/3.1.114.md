---
index:  3.1.114
sutra:  राजसूयसूर्यमृषोद्यरुच्यकुप्यकृष्टपच्याव्यथ्याः।
vritti:  nyasa
---

`राज्ञा सोतव्यः` इति। वाक्यविशेषेण राजनि तृतीयान्त उपपदे कर्मणि निपातनमिति दर्शयति। `राजा वेह सूयते` इत्यनेनापि राजनि प्रथमान्त उपपदेऽधिकरणे निपातनमिति। `षुञ् अभिषवे` (धा।पा।१२४७) इत्यस्मात् क्यप्। तत्र चास्य तुगभावो दीर्घत्वञ्च निपात्यते। `सूसर्तिभ्याम्` इति। `षू प्ररणे` (धा।पा।१४०८), `सृ गतौ` (धा।पा।९३५)- आभ्यां यथाक्रमं `अचो यत्` (3.1.97) इति यति प्राप्ते `ऋहलोण्र्यते` (3.1.124) इति च क्यब् निपात्यते। `सुवति` इति। कर्मणि। कार्ये लोकान्` प्रेरयतीति। तस्मिन् ह्रुदिते लोकस्य क्रियाप्रवृत्तिः। `पक्षे यति प्राप्ते` इति। `वदः सुपि क्यप् च` (3.1.106) इत्यनेन। मृषाववनम् = मृषोद्यम्। क्यप्, सम्प्रसारणम्; `आद्गुणः` (6.1.84), उपपदसमासः। `रोचतेऽसौ`इति। कर्त्तृप्रत्ययान्तेनार्थमुपदर्शयन् कत्र्तरि निपातनं दर्शयति। तृजादौ प्राप्ते क्यब् निपात्यते। `गुपेः` इति। `गुप गोपने` (धा।पा।९७०), `गुपू रक्षणे` (धा।पा।३९५) इत्यस्य वा। `अव्ययः` इति। `व्यण {भयसंचलनयो धा।पा।} भयचलनयोः` धा।पा।७६४)--अस्मात् कत्र्तरि तृजपवादः क्यब् निपात्यते॥
