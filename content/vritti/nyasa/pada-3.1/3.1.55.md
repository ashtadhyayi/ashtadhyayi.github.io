---
index:  3.1.55
sutra:  पुषादिद्युताद्य्?लृदितः परस्मैपदेषु।
vritti:  nyasa
---

लृकार इद्येषां ते लृदितः। पुषादिरस्त्येव भावाद्यन्तर्गणः-- पुष पुष्टौ` (धा।पा।७००) श्रिषु श्लिषु प्रुषु प्लुषु दाहे` (धा।पा।७०१-७०४) इत्येवमादिः, अस्ति च दिवाद्यन्तर्गणः--`पुष पुष्टौ` (धा।पा।११८२), `शुष शोषणे` (धा।पा।११८३) इत्येवमादिः, अस्ति च क्र्याद्यन्तर्गणः-- पुष पुष्टौ` (धा।पा।१५२९), `मुष स्तेये` (धा।पा।१५३०) इत्येवमादिः, तदिह कस्य ग्रहणमित्याह-- `पुषादिर्दिवाद्यन्तर्गणः` इत्यादि। यदि भ्वाद्यन्तर्गणो गृह्रते, पुषाद्यनन्तरं द्युतादीनां पाठात् पृथग्ग्रहणं न कुर्यात्; पुषादिग्रहणेनैव गृहीतत्वात्, तस्मात् स तावन्न गृह्रते। क्र्याद्यन्तर्गणोऽपि नैव गृह्रते, तत्र हि चत्वार एव पठ()न्ते धातवः-- पूर्वोक्तौ द्वौ `खच भूतप्रादुर्भावे` (धा।पा।१५३१), `ग्रह उपादाने` (धा।पा।१५३३) इत्येतौ, यदि चैते जिघृक्षिताः स्यर्लृदित यएवैतान् कुर्यात्, एवं पुषादिग्रहणं न कत्र्तव्यं भवति। तस्मात् पारिशेष्याद् दिवाद्यन्तर्गणानां पुषादीनां ग्रहणं विज्ञायते। अथ पुषादय लृदितः कस्मान्न कृताः? न; न हि ते लृदितः शक्यन्ते कर्त्तुम्। लृदित्वे हि तेषां उदित आदितश्च पठ
()यन्ते तेषाम् `उदितो वा` (7.2.56) `आदितश्च` (7.2.16) इत्येतयोः कार्ययोरभावः स्यात्। अथ द्युतादयः कस्मात् लृदितो न कृताः? यत एव हेतोः पुषादय लृदितो न कृतास्तत एव द्युतादयश्च। तेष्वपि हि केचिदुदित आदितश्च पठ()न्ते। तत्र पुषादय आदिवादि परिसमाप्तेः। यत्तु `ष्णिह प्रीतौ` (धा।पा।१२००) इत्यनन्तरं वृदिति वृत्करणं तद् रवादीनां परिसमाप्त्यर्थम्, न पुषादीनामित्याचार्याणां स्मृतिः। द्युतादयस्तु `कृपू सामर्थ्ये` (धा।पा।७६२) इत्येवंपर्यन्ताः, तदनन्तरं वृत्; `घट चेष्टायाम्` (धा।पा।७६३) इति वृत्करणात्। `अद्युतत्` इति। `द्युद्भ्यो लुङि` (1.3.91) इति पक्षे परस्मैपदम्। `अ()आतत्` इति। ()इआता वर्णे` (धा।पा॥७४२)। `अगमत्, अशकत्` इति। `गम्लृ गतौ` (धा।पा।९८२), `शक्लृ शक्तौ` (धा।पा।१२६१)। `व्यद्योतिष्ट` इति। अनुदात्तेत्त्वादात्मनेपदम्। `अलोटिष्ट` इति। `रुट लुट् प्रतीघाते` (धा।पा।७४७,७४८)॥
