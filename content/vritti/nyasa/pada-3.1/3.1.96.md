---
index:  3.1.96
sutra:  तव्यत्तव्यानीयरः।
vritti:  nyasa
---

`तकाररेफौ स्वरार्थौ` इति। तकारः `तित्स्वरितम्` (6.1.179) इति स्वरितार्थः। रेफः `उपोत्तमं रिति` (6.1.211) इतिमध्योदात्तार्थः।
`वसेस्तव्यत् कत्र्तरि णिच्च` इति।`वस निवासे` (धा।पा।१००५) इत्यस्मात् कत्र्तरि तव्यप्रत्ययो भवति, स च णिद्भवतीति। न चैतद्वक्तव्यम्; `कृत्यल्युटो बहुलम्` (३।३।११३) इति सिद्धत्वात्। वसतीति वास्तव्यः। णित्त्वाद्द्वृद्धिः।
`केलिमर उपसंख्यानम`इति। उपसंख्यानशब्दसय् प्रतिपादनमर्थः। प्रतिपादनं तु प्रागेव कृतम्। पुनरपि क्रियते-- `कृत्यल्युटो बहुलम्` (3.3.113) इतिबहुलवचनात् केलिमप्र्रत्ययोऽपि कृत्यो भविष्यति। ककारः कित्कार्यार्थः, रेफः स्वरार्थः। स्वयमेव पच्यन्ते `पचेलिमा माषाः`। शब्दशक्तिस्वाभाव्यादत ए बहुवचनाच्च कर्मकत्र्तर्येव भवति नान्यत्र॥
