---
index:  3.1.138
sutra:  अनुपसर्गाल्लिम्पविन्दधारिपारिवेद्युदेजिचेतिसातिसाहिभ्यश्च।
vritti:  nyasa
---

`अनुपसर्गात्` इति। सुब्व्यत्ययेन बहुवचनस्य स्थान एकवचनम्। `लिम्पः,विन्दः` इत्यादि। `लिप उपदाहे` (धा।पा।१४३३), `विद्लृ लाभे` (धा।पा।१४३२)। सनुम्कयोग्र्रहणमुपदेशावस्थायामेव `नुम्` भवतीति ज्ञापनार्थम्। `धृञ् धारणे` (धा।पा।९००), हेतुमण्णिजन्तः। `पारयः` इति। `पार तीर कर्मसमाप्तौ` (धा।पा।१९११,१९१२) चुरादिः। अथ वा `पृ पालनपूरणयोः` (धा।पा।१४८९) इति हेतुमण्णिजन्तः। `विद {चेतनाख्यान धा।पा।पदमंजरी } वेदनाख्याननिवासेषु` (धा।पा।१७०८), चुरादिण्यन्तः। अथ वा-- ज्ञानाद्यर्थानां बिदादीनामन्यतमो हेतुमण्ण्यन्तः। `एजृ कम्पने` (धा।पा।२३४), हेतुमण्णिजन्तः। `चिती संज्ञाने` (धा।पा।३९) चुरादिण्यन्सः। `षह मर्षणे` (धा।पा।१८०९) हेतुमण्ण्यन्तः, चुरादिण्यन्तो वा। `लिम्पः, विन्दः` इति। `तुदादिभ्यः शः` (3.1.77), `शे मुचादीनाम्` (7.1.59) इति नुम्।
`प्रलिपः, {नास्ति-काशिका}प्रविदः` इति। इगुपधलक्षमः क एव।
`नौ लिम्पेः`इत्यादि। निशब्द उपपदे लिम्पेर्धातोः शप्रत्ययो भवतीत्येतदर्थरूपं व्याख्येयमित्यर्थः। व्याख्यानं त्वत्रस्थस्य चकारस्यानुक्तसमुच्चयार्थत्वात् कत्र्तव्यम्। 
`गवादिषु` इत्यादि। गवादिषूपपदेषु संज्ञायां विषये शो भवति। कर्मण्यणोऽपवादःऋ। स च चकारस्यानुक्तसमुच्चयार्थत्वाल्लभ्यते॥
