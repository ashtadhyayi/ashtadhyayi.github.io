---
index:  4.3.168
sutra:  कंसीयपरशव्ययोर्यञञौ लुक्च।
vritti:  nyasa 
---

`कंसीयः`इति। उणादौ कंसशब्दः सप्रत्ययान्तो व्युत्पादितः। पशुशब्दोऽपि `पृथिविव्या {धृषिह्मषभ्यः--द.उ.} धृषिभ्यः कुःरक` (द.उ.1.108) इत्यनुवर्त्तमाने `आङ्परयोः खनिशृभ्यां {डिच्च--द.उ., तिच्च इति प्रांउँयासपाठः} णिच्च` (द.उ.1.118) इति कुप्रत्ययान्तः। तदनयोरपि धातुप्रत्यययोर्लुक्कस्मान्न भवति ? इत्याह-- `प्रातिपदिकाधिकारात्` इत्यादि। प्रातिपदिकादिति वर्त्तते, तेन प्रातिपदिकेभ्यो यो विहितस्तस्य लुग्भवति। ने चेमौ प्रातिपदिकाद्विहितौ, किं तर्हि ? धातोः, अतोऽनयोर्लुग्न प्रवर्त्तते। `अनुदात्तत्वादेव` इति। परशव्यशब्दो हि `तित्स्वरितम्` (6.1.185) इत्यन्तस्वरितः। `तेनानुदात्तादिः` इति। `ईतीति तत्र वर्त्तते` इति। `यस्यते च` (6.4.148) इत्यतः॥

