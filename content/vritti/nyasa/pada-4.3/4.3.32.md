---
index:  4.3.32
sutra:  सिन्ध्वपकराभ्यां कन्।
vritti:  nyasa
---

`अपकरशब्दादौत्सर्गिकेऽणि` इति। प्राप्ते विधानमिति सम्बन्धः॥




बाल-मनोरमा

सायंचिरंप्राह्णेप्रगेऽव्ययेभ्यष्ठ्युठ्युलौ तुट् च १३७१, ४।३।३२ सायंचिरं। चतुभ्र्य इति। सायं चिरं प्राह्ने प्रगे इत्येभ्य इत्यर्थः। कालवाचिभ्य इति। `कालाट्ठ`ञित्यतस्तदनुवृत्तेरिति भावः। तयोरिति। ठ्युठ्युलोरित्यर्थः। ननु `सायंतन`मित्यादौ कथं योरनादेशः। `युवोरनाकौ` इति ह्रङ्गाधिकारस्थम्। अङ्गात्परयोर्यु वु इत्येतयोरनाकौ विधीयेते। प्रकृते च अन्तरङ्गत्वात्तुटि`यु` इत्यस्य अङ्गात्परत्वाऽभावादनादेशो न संभवति। नच `तदागमास्तद्ग्रहणेन गृह्रन्ते` इति न्यायेन `त्यु` इत्यस्यापि युग्रहणेन ग्रहणात्तस्याङ्गात्परत्वं निर्बाधमिति वाच्यं, `निर्दिश्यमानस्यादेशा भवन्ती`ति परिभाषया योरेवाऽनादेशप्राप्तेः, तस्य च तुटा व्यवहितत्वादङ्गात्परत्वाऽभावादित्यत आह--तुटः प्रागनादेश इति। कुत इत्यत आह--निर्देशादिति। आदिना `घकालतनेषु` इत्यत्र तनेति ग्राह्रम्। सायंतनमिति। `षो अन्तकर्मणि` इति धातोर्घञि सायशब्दो दिवसावसाने रूढः। तस्माट्ट()उट()उलौ, तयोरनादेशे तुट्, प्रकृतेर्मान्तत्वं निपात्यते। यत्तु सायमिति स्वरादिपठितमव्ययं, तस्याव्ययत्वादेव ट()उट()उलौ सिद्धौ। चिरंतनमिति। अत्रापि प्रकृतेर्मान्तत्वं निपात्यते। अस्मादेव लिङ्गाच्चिरमित्यस्याऽव्ययेषु पाठोऽप्राम#आणिक इति गम्यते। प्राह्णेतनमिति। प्राह्णः सोढोऽस्येति विग्रहः, `तदस्य सोढ`मित्यर्थस्य निर्देक्ष्यमाणत्वात्। प्राह्णे जात इत्याद्यर्थे तु `घकालतनेषु` इत्यलुकैव एदन्तत्वं सिद्धम्। प्रगेतनमिति। प्रगच्छतीति प्रगः, तस्मिन् जातादिरित्यर्थः। यत्तु `प्रगे` इत्यव्ययमेदन्तं प्रातरित्यर्थे, तस्यत्वव्ययत्वादेव सिद्धम्। अव्ययेभ्य उदाहरति दोषातनमिति। दोषेत्याकारान्तमव्ययं रात्रौ। दिवातनमिति। दिवेत्याकारान्तमव्ययमह्नि। चिरपरुदिति। चिर्, परुत्, परारि एब्यस्त्नप्रत्यय इत्यर्थः। चिरत्नमिति। ठ्युठ्युलोरेव प्राप्तयोर्वचनम्। त्नप्रत्ययपक्षे मान्तत्वं न भवति, ट()उट()उल्भ्यां तस्य संनियोगशिष्टत्वात्। `परु`दिति `परारी`ति चाव्ययं पूर्वस्मिन पूर्वतरे च वत्सरे क्रमाद्वर्तते।अग्रादीति। वार्तिकमिदम्। अग्र, आदि, पश्चात् एभ्यो डिमच् स्यादित्यर्थः। पश्चिममिति। `अव्ययानां भमात्रे` इति टिलोपः।अन्ताच्च। इदमपि वार्तिकम्। 


बाल-मनोरमा

सिन्ध्वपकाराभ्यां कन् १३८४, ४।३।३२ सिन्ध्वपकराभ्यां कन्। सिन्धुक इति। सिन्धौ जात इत्यर्थः। कच्छादीति। `कच्छादिभ्यश्चे`त्यणि `मनुष्यतत्स्थयोश्चे`ति वुञि च प्राप्तेऽयं कन्विधिरित्यर्थः। अपकरक इति। अपकरे जात इत्यर्थः। अणि प्राप्ते इति। `कन्विधि`रिति शेषः।
