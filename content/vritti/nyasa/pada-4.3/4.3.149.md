---
index:  4.3.149
sutra:  नोत्वद्वध्र्रबिल्वात्।
vritti:  nyasa
---

`मौञ्जम्` इति। मुञ्जाशब्दस्य पूर्वपदाद्युदात्तत्वेन तस्मादौत्सर्गिक एवाण्। `गार्मुत्म्` इति। `मुग्रोरुतिःट (पं।उ।१।९६), `{गर्मुत्-- द।उ। ग्रो मुट् च` (पं।उ।} गोर्मुट् च` (पं।उ।१।९७) इति प्रत्ययस्वरेण गर्मुच्छब्दोऽन्तोदात्तः। तस्मात् `अनुदात्तादेश्च` (4.3.138) इत्यञ्। `ब्राआर्ध्री`इति। `वृधिवपभ्यां रन्` (द।उ।८।४५) ब्राध्र्रशब्दो नित्स्वरेणाद्युदात्तः, तस्मात् `प्राग्दीव्यतोऽण्` (4.1.83), `टिड्ढाणञ्` (4.1.15) इति ङीप्। `बैल्वम्` इति। `बिल्वादिभ्योषऽण्` (4.3.134)।
अथ मतुषा निर्देशः किमर्थः? न नोद्वध्र्रबिल्वादित्येवोच्येतेत्यत आह-- `मतुब्निर्देशः`इति।`नोत्वद्वध्र्रबिल्वात्` (4.3.149) इत्युच्यमान उदिति वर्णग्रहणं स्यात्। अत्र वर्णग्रहणे सर्वत्र तदन्तविधिं प्रयोजयतीति तस्मात्तन्निषेधाय मतुब्निर्देशः। कः पुनस्तदन्तविधौ सति दोषः स्यादित्यत आह-- `इहै व` इत्यादि। एवकारेण मुञ्जादिभ्यो न स्यादिति दर्शयति। `वैष्णवी` इति। बिल्वादित्वादण्॥
