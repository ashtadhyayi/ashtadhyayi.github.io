---
index:  5.4.70
sutra:  किमः क्षेपे।
vritti:  nyasa
---

`किंराजा` इति। निन्दितो राजेति विगृह्र `किं क्षेपे` (2.1.63) इति समासः। किंराज इत्यत्र प्रश्ने किंशब्दः, न क्षेपे, षष्ठीसमासः। ननु `लक्षणप्रतिपदोक्तयोः प्रतिपदोक्तस्यैव ग्रहणम्()` (व्या।प।३) इति प्रतिपदोक्तो यः किमः समासः `किं क्षेपे`(२।१।६४) इत्यनेन विहितः स एव ग्रहीष्यत इति क्षेपग्रहणमनर्थकम्()? एवं तर्हि क्षेपग्रहणेनै तदेव ज्ञापयति--इयं परिभाषा नावतिष्ठत इति। तेन बहुव्रीहावपि प्रतिषेधः सिद्धो भवति--निन्दिता धूरस्य किन्धुरं शकटम्(), निर्धरं शकटमिति॥
