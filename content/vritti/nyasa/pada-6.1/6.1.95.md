---
index:  6.1.95
sutra:  अव्यक्तानुकरणस्यात इतौ।
vritti:  nyasa
---

`अव्यक्तमपरिस्फुटवर्णम्()` इति। अपरिस्फुटा=अव्यक्ता, अनभिव्यक्ता अकारदयो वर्णा यत्र तत् तथोक्तम्। यद्येवम्(), तदनुकरणेनापि तथाविधन भवितव्यम्, सदृशं ह्रनुकरणं भवति न त्वसदृशम्(), ततश्चानुकार्य इवानुकरणेऽपि नैवाच्छब्दोऽवधार्यते, अनवधारितस्य च कथं शक्यते पररूपतवं विधातुम्()? इत्यत आह--`तदनुकरणम्()` इत्यादि। यदि तर्हि तदनुकरणं परिस्फुटवर्णम्(), एवं सति तत्? तस्यानुकरणमेव न स्यात्(), न हि विसदृशमनुकरणं भवति, तेनानुकर्त्तुमशक्यत्वात्(), अतिप्रसङ्गो वेत्यत आह--`केनचित्()` इत्यादि। तत् पुनः सादृश्यं ध्वनेसतुल्यता, उभयोरपि तयोः समानो ध्वनिः। तेन यद्यप्यनुकरणे वर्मविशेषा अवधार्यन्ते, तथापि ध्वनेः समानतया तदवयक्तमप्यनुकार्यमनुकरोति। `पटिति` इति। ननु च `अलोऽन्त्यस्य` (1.1.51) इत्यनया परिभाषयान्त्यस्य भवितव्यम्(), तत्कथं सर्वस्यैवाच्छब्दस्य भवति? नैष दोषः; `नानर्थकेऽलोन्त्यविधिः` (व्या।प।६२) इति। अथ वा--यदयम्? `नाम्रेडितस्यान्त्यस्य तु व` (6.1.96) इत्यत्रान्त्यगरहणं करोति, ततोऽवसीयते--नात्रालोऽन्त्यस्येत्येषा परिभाषा प्रवत्र्तत इति। कथं पुनः पररूपे कृते तदनुकार्यस्य प्रतिपादनं भवति, कुतश्च न भविष्यति? न्यूनत्वात्()? नैष दोषः; यथैव हि व्यकतवर्ममपि तस्य केनचित्साधम्र्येण प्रतिपादकं भवति तथा न्यूनमपि भविष्यतीति। 
`अनेकाच इति वक्तव्यम्()` इति। अनेकाचोऽव्यक्तानुकरणस्य पररूपं भवतीत्येतदर्थरूपं व्याख्येयमित्यर्थः। तत्रेदं व्याख्यानम्()--उत्तरसूत्रे वाग्रहममुभयोरपि योगयोः शेषः। सा च व्यवस्थितविभाषा विज्ञायते। तेनानेकाच एव भविष्यति, न त्वेकाच इति। `कथम्()` इति। तकरान्तमेतदव्यकतमनुकरणमिति मन्यमानस्य प्रश्नः॥
