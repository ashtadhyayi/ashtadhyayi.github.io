---
index:  6.1.72
sutra:  आङ्माङोश्च।
vritti:  nyasa
---

अत्राकारो ङिदुपात्तः स चेषदादावर्ते वत्र्तत इत्याह--`आङ्()` [`अङः` काशिका, पदमञ्जरी च] इत्यादि। माशब्दोऽपि ङिदुपात्तः, सोऽपि निषेधे वर्तत इत्याह--`माङश्च प्रतिषेधवचनस्य` इति। `आच्छादयति` इत्यादि। `छद अपवारणे` (धा।प।१९३५)
चौरादिकः। अत्र `छादनक्रियाङा विशिष्यत इति स क्रियायोगे वत्र्तते। `आच्छायायाः` इति। मर्यादायामङ्()। छायाम्()=मर्यादां परिवृत्त्येत्यर्थः। `आङ् मर्यादावचने (1.4.88) इत्याङश्च कर्मप्रवचनीयसंज्ञकस्य योगे `पञ्चम्यपाङ्परिभिः` (2.3.10) इति पञ्चमी। `आच्छायम्()` इति। छायामभिव्याप्येत्यर्थः। `आङ्मर्यादाभिविव्योः` (2.1.12) इति पञ्चम्यन्तेनाव्ययीभावः, `नाव्ययीभावादतोऽम्त्वपञ्चम्याः` (2.4.83) इति विभक्तेर्लुगम्भावश्च। `मा च्छिदत्? इति। इरित्त्वाच्चलेरङ्()। 
`आछाया, आच्छाया` इति। अत्राकारः स्मरणए वत्र्तते, तत्र चास्य ङित्त्वं नास्ति; `वाक्यस्मरणयोरङित्()` इति वचनात्()। तेनात्र `पदान्ताद्वा` (6.1.73) इति विकल्पो भवति। 
`प्रमाछन्दः` इति। `माङ्? माने` (धा।पा।११४२) प्रपूर्वः `आतश्चोपसर्गे` (3.3.106) इत्यङ्(), स्त्रियाम्? `अजाद्यतष्टाप्()` (4.1.4)। ननु च लाक्षणिकत्वादेवात्र न भविष्यति? नैतदस्ति; `गामादाग्रहणेष्वविशेषः` (व्या।प।१२४) इति वचनात्()॥ 




बाल-मनोरमा

छे च १४५, ६।१।७२ छे च। `ह्यस्वस्य पिती`त्यतो `ह्यस्वस्ये`ति `तु`गिति चानुवर्तते। `संहिताया`मित्यधिकृतं, तदाह--ह्यस्वस्येति। तुकः ककार इत्। उकार उच्चारणार्थः। कित्त्वाद्ध्रस्वस्यान्तावयवः। स्वस्य-छाये`ति षष्ठीसमासे सुब्लुकि वकारादकारस्य तुकि स्वच्छायेति स्थिते वस्तुगत्या प्रक्रियाक्रमं दर्शयति--चुत्वस्येत्यादिना। ननु स्वच्-छायेति स्थिते तुको ह्यस्वावयवस्य पदान्तात्वात्तत्स्थानिकचकारस्य चोः कुरिति कुत्वं स्यादित्याशङ्क्याह--चुत्वस्येति। 


बाल-मनोरमा

आङ्भाङोश्च १४६, ६।१।७२ आङ्भाङोश्च। छे तुगित्यनुवर्तते। तदाह-एतयोरिति। आङ्भाङोरित्यर्थः। ननु दीर्घादित्येव सिद्धे किमर्थमिदमित्यत आह-विकल्पापवाद इति। आच्छादयति। माच्छिददिति। तुकि पूर्ववत्प्रक्रिया। दीर्घात्। छे तुगित्यनुवर्तते।
