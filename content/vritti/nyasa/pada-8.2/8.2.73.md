---
index:  8.2.73
sutra:  तिप्यनस्तेः।
vritti:  nyasa
---

`अचकात्? अन्वशात्()` इति। `चकासृ दीप्तौ` (धा।पा।१०७४), `शासु अनुशिष्टौ` (धा।पा।१०७५), लङ्(), तिप्(), अदादित्वाच्छपो लुक्(), हल्ङ्यादिलोपः (6.1.66)। भवानित्यनुप्रयोगस्तिपोऽभिव्यक्तेये। `आ` इति। `आडजादीनाम्()` (6.4.72) इत्याट्(), `आटश्च` (6.1.87) इति वृद्धिः, तिपो लोपे कृते धातुसकारस्य रुत्वम्(), तस्य विसर्जनीयः॥ 




बाल-मनोरमा

तिप्यनस्तेः ३१४, ८।२।७३ तिप्यनस्तेः। न अस्तिः--अनस्तिः, तस्येति विग्रहः। पदस्येत्यधिकृतम्। `झलां जशोऽन्ते` इत्यतोऽन्ते इत्यनुवर्तते। `ससजुषो`रित्यतः स इति षष्ठ()न्तमनुवर्तते। `वसुरुआंसुध्वंस्वनडुहां दः` इत्यतो द इति। तदाह--- पदान्तस्येत्यादिना। अनस्तेः किम्?। `सलिलं सर्वमा इदम्`। `आ` इत्यसदातोर्लङस्तिपि इकारलोपे `बहुलं छन्दसी`ति `अस्तिसिचः` इति ईडभावे हल्ङ्यादिलोपे रूपम्। प्रकृते तु चकासेर्लङस्तिपो हल्ङ्यादिलोपे सकारस्य दत्वे `वाऽवसाने` इति चत्र्वजश्त्वे इत्यभिप्रेत्याह--अचकात् अचकादिति। अचकासुरिति। `सिजभ्यस्ते`ति जुसिति भावः। 


बाल-मनोरमा

---
index:  8.2.73
sutra:  तिप्यनस्तेः।
vritti:  nyasa
---

र्वोरुपधायाः। र् च, व् च र्वौ, तयोरिति विग्रहः। `सिपि धातो रुर्वा` इत्यतो धातोरित्यनुवर्तते। र्वोरिति तद्विशेषणं, ततस्तदन्तविधिः। `पदस्ये`त्यधिकृतम्। `स्कोः संयोगाद्योः` इत्यतोऽन्ते इत्यनुवर्तते। तदाह--रेफेत्यादिना। पिपठीरिति। ठकारादिकारस्य दीर्घे रेफस्य विसर्ग इति भावः। पिपठीभ्र्यामिति। `स्वादिषु` इति पदत्वात् `र्वोरुपधायाः` इति भ्यामादौ पदान्तत्वलक्षणे दीर्घ इति भावः। सुपि विशेषमाह--वा शरीति। पिपठिष्-सु इति स्थिते षत्वस्याऽसिद्धत्वाद्रुत्वे, दीर्घे, विसर्जनीये, तस्य सत्वं बाधित्वं `वा शरी`ति विकल्पेन विसर्जनीयः। तदभावपक्षे विसर्जनीयस्य सत्वमित्यर्थः। तत्र विसर्जनीयपक्षे पिपठीः-सु इति स्थिते,इण्कवर्गाभ्यां परत्वाऽभावात् `आदेशप्रत्यययोः` इति षत्वे अप्राप्ते-।
