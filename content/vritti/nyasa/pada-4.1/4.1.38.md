---
index:  4.1.38
sutra:  मनोरौ वा।
vritti:  nyasa
---

`वाग्रहणेन द्वावपि विकल्प्येते` इति। प्रत्येकं वाग्रहणेनाभिसम्बन्धात्। यदा चैकारौकारौ न भवतस्तदा ङीबपि न भवति ; तस्य सन्नियोगशिष्टत्वात्। `मनुशब्द आद्युदात्तः` इति। एतेनोदात्तग्रहणमनुवत्र्तयितव्यम्; अन्यथा शेषस्यानुदात्तत्वे स्थानिवद्भावेनादेशस्याप्यनुदात्तत्वं स्यादिति भावः। `मन ज्ञाने` (धा।पा।११७६) `{भृमृशीतृचरित्सरितनिममस्ज्भ्य उः-- द।उ।}भृमृशीतृचरित्सरितनिधनिमिमस्ज्भ्य उः` (द।उ।१।९२) इत्यनुवत्र्ताने `धान्ये नित्` (द।उ।१।९४) इति च `शृस्वृस्निहित्रप्यसिवसिहनिक्लिदिबन्धिमानिभ्यश्च` (द।उ।१।९५) इत्युप्रत्ययः, नित्वात् `ञ्नित्यादिर्नित्यम्` (6.1.191) इत्याद्युदात्तत्वं भवति मनुशब्दस्य॥
