---
index:  5.3.42
vrittiindex:  1488
sutra:  सङ्ख्याया विधार्थे धा
vritti:  tattvabodhini 
---

सङ्ख्याया विधार्थे धा। विधाशब्दस्याऽर्थो विधार्थः। यद्यप्योदनपिण्डोऽपि विधाशब्देनोच्यते तथापीह न गृह्यते। तेन एका गोविधेत्यादौ न भवति। इह हि `विधाया`मिति वक्तव्ये अर्थग्रहणस्य प्रयोजनं--विधाशब्दो यत्रार्थे प्रसिद्धतरस्तत्रैव यथा स्यात्। तादृशश्चार्थः प्रकार एव, स च क्रियाविषयक एव गृह्यते, अभिदानस्वभावात्। तदाह---क्रियाप्रकारे वर्तमानादिति। कथं तर्हि `नवधा द्रव्यं,` बहुधा गुणः' इत्यादि?। अत्रापि ह्यश्रुता क्रिया प्रतीयते `उपदिश्यते इति वा`इति हरदत्तः। 

