---
index:  3.1.119
vrittiindex:  574
sutra:  पदाऽस्वैरिबाह्यापक्ष्येषु च
vritti:  tattvabodhini 
---

पदास्वैरि। एष्वर्थेषु ग्रहेः क्यप् स्यात्। अवगृह्यमिति। यस् पदस्याऽवग्रहः क्रियते तत्पदम्। अवग्रहो = विच्छेदः। अवान्तरपदसंज्ञां सूचयितुं पाठकाले किंचित्कालमवसनाम्। प्रगृह्यमिति। यस्य प्रग्रहस्तत्पदम्। प्रग्रहस्तु प्रकृतिभावात् यणाद्यभावे परस्परमचोरसन्नकर्षः। `यस्य प्रगृह्यसंज्ञा विहिता तत्प्रगृह्य`मिति वृत्तिः। यद्पि पदावयवस्य द्विवचनादेः प्रगृह्यसंज्ञा न तु पदस्य, तथाप्यवयवधर्मस्य समुदाये उपचारो बोध्यः। अवगृह्यप्रगृह्यशब्दौ प्रातिशाख्यादिषु पदविशेषपरतया निरूढौ। अस्वैरीति। स्वेन ईरितुं शीलमस्य स्वैरी = स्वतन्त्रः। `स्वादीरेरिणोः` इति वृद्धिः। नञ्पूर्वस्तु अस्वैरी। गृह्यका इति। `अनुकम्पाया`मिति कन्। गृहासक्ताः पक्षमृगाश्छेकास्ते गृह्यकाश्च ते' इत्यभरः। विभाषा कृ। करोतेः क्यप्यप्राप्ते, वृषेस्तु ऋदुपधत्वान्नित्यं प्राप्तेऽयमारम्भः। 

