---
index:  3.1.133
vrittiindex:  593
sutra:  ण्वुल्तृचौ
vritti:  tattvabodhini 
---

णकारो वृद्ध्यर्थः। लकारो `लिती`ति स्वरार्थः। तृचश्चकारस्तु `तुरिष्ठेमेयस्सु`, `तुश्छन्दसि` इत्यादौ सामान्यग्रहणाऽविघातार्थः। `चितः` इत्यन्तोदात्तार्थस्तु न भवति, `आद्युदात्तश्चे`त्येनेनैव सिद्धेः। एवं च `अप्तृन्` इति सूत्रे तृन्तृचो पृथग्ग्रहणं विहाय `अप्तृस्वसृ` इत्येव सुवचमित्येके। अन्ये तु `सामान्यग्रहणेऽपि क्वचिद्विशेषस्यैव ग्रहणं भवती`ति ज्ञापनार्थम् `अप्तृन्नि`ति सूत्रे तृन्?तृचोरुभयोर्ग्रहणम्। तेन `कोपधग्रहणे तद्धितवुग्रहण`मित्येतत्सिद्धमित्याहुः। वोढेति। `अर्हे कृत्यतृचश्चे`ति तृच्, ढत्वादयस्तु वोढव्य इत्यत्रेवात्राऽप्यूह्याः। रधितेति। `रधादिभ्यश्चे`ति वेट्। रद्धेति। इह `नेट�लिटी`ति निषेधाऽप्रवृत्तावपि `रधी`त्यनेन अच्परत्वाऽभावान्नुम्न। मङ्क्तेति। `टुमस्जो शुद्धौ` अस्मात्तृच्। `मस्जीट ति नुम्न्त्यात्पूर्वः। `स्को`रिति सलोपः। जस्य कुत्वे चर्त्वम्। अनुस्वारपरसवर्णौ। `बहूनां समवाये द्वयोर्द्वयोः संयोगः` इति पक्षे तु नुमागमस्याऽच्परत्वेऽपि `स्को`रिति सलोपो भवत्येवेति ज्ञेयम्। नंष्टेति। रधादित्वादिडभावपक्षे नुम्।लब्धेति। `झषस्तथो`रिति धः भकारस्य जश्त्वम्। `लभेश्चे`ति नुम् तु न भवति, अचीत्यनुवर्तनात्। ण्वुलि ल्युटि च ने'ति वचनात्। योगविभागेनेति। `कृत्यकल्युटो बहुल`मिति सूत्रे `कृतो बहुल`मित्येवाकरे स्थितम्। तथा च योगविभागं विनैव सर्वेष्टसिद्धिरित्याहुः। 

