---
index:  3.1.150
vrittiindex:  609
sutra:  आशिषि च
vritti:  tattvabodhini 
---

आशिषि च। अप्राप्तप्रार्थनमाशीः। सा च प्रयोक्तृधर्मो न प्रत्ययार्थः, `कर्तरि कृ`दिति कर्त्रर्थे विधानादित्याशयेनाह-- आशीर्विषयार्थेत्यादिना। जीवतादिति। जीवनं तव भूयादित्यर्थः। जीवक इति। स्त्रियां तु टापि `आशिषि वुनश्च ने`ति निषेधात् `प्रत्ययस्था`दिति इत्त्वाऽभावः। जीवका। कर्मण्यण्। उपपदसमास इति। `तत्रोपपदम`मिति कर्मादिवाच्यकुम्भादिवाचकपदस्योपपदसंज्ञायाम् `उपपद[मति` ङिति] समास इत्यर्थः। कुम्भकार इति। अणि कृते `कर्तृकर्मणोः कृतिर` इति षष्ठ�न्तस्य कुम्भशब्दस्य कारशब्देन समासः। 

