---
index:  1.2.73
vrittiindex:  283
sutra:  ग्राम्यपशुसङ्घेष्वतरुणेषु स्त्री
vritti:  tattvabodhini 
---

ग्राम्य। ग्रामे भवा गान्याः। `ग्रामाद्यखञौ`इति यः। लिङ्गद्वयेऽपि `गावः`इति रूपस्य समानत्वात्स्त्रीलिङ्गशेषस्य फलमाह---इमा इति। एवं च `इमे च इमाश्च इमाः`इति स्त्रीलिङ्गशेष एव भवति, न त्वत्र `त्यदादितः शेषे पुंनपुंसकतो लिङ्गवचनानी`ति पुंलिङ्गशेषः, `गाव इमाः`इति भाष्योदाहरणादित्येके। अन्ये तु ग्राम्यपशुसङ्घविषयत्वाऽविशेषात् `गावः`इतिवत् `इमाः`इति च स्त्रीलिङ्गशेष एव स्यादिति नास्ति शङ्कावकाश इत्याहुः। एतौ गावाविति। एकशेथस्याऽनेकविषयत्वादेवाऽनेकपरिग्रहे सिद्धे सङ्गग्रहणसामथ्र्याद्बहूनां समुदायोऽत्र गृह्यत इति भावः।

