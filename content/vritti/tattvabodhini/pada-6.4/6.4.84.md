---
index:  6.4.84
vrittiindex:  242
sutra:  वर्षाभ्वश्च
vritti:  tattvabodhini 
---

वर्षाभ्वौ वर्षाभ्व इति। अत्र `इको यणची`ति यणं बाधित्वा `प्रथमयो`रिति पूर्वसवर्णगीर्घः प्राप्तः, तस्य `दीर्घज्जसि चे`ति निषेधे पुनरपि यणादेश प्रसक्तौ `अचि श्नुधातु भ्रुवाम्`इत्यवङ्, तं च बाधित्वा `औः सुपी`ति यण्, तस्य `न भूसुधियो`रिति निषेधे पुनरवङादेशस्य प्रसक्तौ `वर्षाभ्वश्चे`ति यणिति बोध्यम्। एवमन्यत्राप्युत्सर्गापवादादविधय ऊह्याः। `भेके मण्डूकवर्षाभूशालूररल्पवदेर्दूराः`इत्यमरः। `भोक्यां पुनर्नवायां स्त्री वर्षाभूर्दर्दूरे पुमान्`इति यादवः। हम्भतीति। `हम्भी ग्रन्थे`तुदादिः। हन्भूर्ग्रन्थकर्ता। कथक इत्यन्ये। व्यचुत्पादिति इति। ऊप्रत्ययो नुमागमश्चात्र निपात्यत इत्यर्थः। दशपादीवृत्तौ तु `दर्भणं हम्भूः. नुमागमोऽनुस्वारश्च निपात्यते`इत्युक्तम्। अयमुकारो न धातोरिति उवङोऽप्रसङ्गात् `इको यणची`ति यण्, स च `अमि पूर्वः`इत्यनेन बाध्यत इत्याशयेनाह--हम्भूमिति। इदं च श्रीपतिमतम्। माधवेन तु `अन्दूहम्भू--`इत्यादिसूत्रेण हढशब्दे उपपदे भुवः कूप्रत्ययः, उपपदस्य हन्नदेशश्च निपात्यते इत्युक्तम्।

