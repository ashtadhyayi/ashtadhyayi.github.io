---
index:  6.4.66
vrittiindex:  253
sutra:  घुमास्थागापाजहातिसां हलि
vritti:  tattvabodhini 
---

घुमास्था। `दीङो युडची`त्यतः क्ङितीत्यनुवर्तते। आर्द्धधातुक इति चाधिक्रियत एव। क्ङिति किं ?। दाता धाता। हलादौ किं ?। ददतुः। ददुः। अन्यथा आतो लोपात्परत्वादीत्त्वं स्यात्। आर्द्धधातुके किं ?। मातः। माथः। अध्यगीष्टेति। सिचो ङित्त्वादीत्त्वम्। इक् स्मरणे। ककार इह `इण्वदिकः` इति विशेषणार्थः। `ए`रित्युक्ते तु `इट किट कटी`त्यत्र प्रश्लिष्टस्य ईधातोरपि ग्रहणं स्यादित्याहुः।

