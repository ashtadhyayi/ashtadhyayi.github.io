---
index:  6.4.106
vrittiindex:  147
sutra:  उतश्च प्रत्ययादसंयोगपूर्वात्
vritti:  tattvabodhini 
---

कृवि। अयमिति। कृणोतीत्यादिरित्यर्थः। स्वादौ हि कृवीत्ययंधातुर्न पठ�ते, किंतु कृञ् हिंसायामिति। तस्य च परस्मैपदेषु सार्वधातुके कृणोतीत्यादीनि रूपाणि तुल्यानीति फलितोऽर्थः। अव रक्षणे। एकोनविंशतिरर्थाः। कान्तिः-- शोभा। दीप्तिस्तेज इत्याहुः। तृप्तिः-- इच्छानाशः। स्वाम्यर्थः-- स्वामित्वम्। हिंसा-- हननम्। आदानं-- ग्रहणम्?। न चात्र दानमेवार्थोऽस्त्विति वाच्यम्। `भागे वृद्धौ ग्रहे वधे` इत्येवमर्थानां विशिष्य बोपदेवेन गणितत्वनात्। भिक्ष। याच्ञालाभाऽलाभास्त्रयोऽर्थाः। स्वामी तु `क्लेश अव्यक्तायां वाचि चे`ति पठित्वा इमावपि भिक्षधातोरर्थाविति मन्यते। `क्लिश उपतापे` इति दिवादौ। `क्लिशू विबाधने` इति क्र्यादौ। दीक्ष। पञ्चार्थाः। ईष गति। `गुरोश्च हलः` इत्यप्रत्यये टाप्। ईषा। मनस ईषा--मनीषा। शकन्ध्वादिः। मनीषामभिनिविष्टं मनीषितम्। `प्रातिपदिकाद्धात्वर्थे बहुलमिष्ठवच्चे`ति णिचि तदन्तात् क्तः। `ईष उञ्छे` इतितु परस्मैपदेषु। ह्रस्वादयरुआयः। `इष गतौ` दिवादिः। `इष इच्छायां` तुदादिः। `इष आभीक्ष्ण्ये` क्र्यादिः। 

