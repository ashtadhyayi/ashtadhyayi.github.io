---
index:  3.4.72
vrittiindex:  731
sutra:  गत्यर्थाऽकर्मकश्लिषशीङ्स्थासवसजनरुहजीर्यतिभ्यश्च
vritti:  tattvabodhini 
---

गत इति। `अनुदात्तोपदेशे`ति मलोपः। प्राप्त इति। प्रपूर्व आप्लृ व्याप्तौ। व्याप्तिरपीह सूत्रे गतिशब्देन विवक्षितेति भावः। ग्लान इति। ग्लै हर्षक्षये। अकर्मकोऽयम्। `आदेच` इत्यात्वे `संयोगादेरात` इति नत्वम्। शेषमिति। `अधिशीङस्थासां कर्मे`ति कर्मत्वम्। अधिष्ठित इति। `द्यतिस्यती`ति इत्त्वम्। उपोषित इति। `वसतिक्षुधो`रितीट्। `शासिवसी`ति षत्वम्। अनुजीर्ण इति। जृ?ष् वयोहानौ। `ऋत इद्धातोः` `हलि चे`ति दीर्घः। नत्वणत्वे।

