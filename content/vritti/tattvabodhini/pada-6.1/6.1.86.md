---
index:  6.1.86
vrittiindex:  1601
sutra:  षत्वतुकोरसिद्धः
vritti:  tattvabodhini 
---

षत्वतुकोः। प्रासङ्गिकषत्वविषयमुदाहरति-- कोऽसिचदिति। को-- असिचदिति स्थिते `एङः पदान्तादती`ति पूर्वरूपमेकादेशः। तस्य `अन्तादिवच्चे`ति परादिवत्त्वेन `सात्पदाद्यो`रिति निषेधाऽभावादिणः परत्वेन षत्वं प्राप्तमेकादेशस्याऽसिद्धत्वे सति अकारेण व्यवधानादिणः परत्वाऽभावान्न भवति। प्रकृतं ल्यपि कार्यमुदाहरति-- अधीत्येति। विधायेति। दधातेहिर्न।

