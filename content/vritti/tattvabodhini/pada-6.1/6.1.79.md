---
index:  6.1.79
vrittiindex:  53
sutra:  वान्तो यि प्रत्यये
vritti:  tattvabodhini 
---

वान्तो यि प्रत्यये। यीति किम् ?। गोभ्याम्। नौभ्याम्। प्रत्यये किम् ?। गोयानाम्। यकारादाविति। `येन विधि`रिति सूत्रस्यापवादभूतेन `यस्मिन्विधिस्तदादावल्ग्रहणे` इति वार्तिकेनाऽयमार्थो लभ्यते। ओदौतोरिति। [`उपस्थितानुपस्तितयोरुपस्थितं बलीयः`।] पूर्वसूत्रे तयोरेव वान्तौ प्रति स्थानित्वेन निर्णीतत्वादिति भावः।

