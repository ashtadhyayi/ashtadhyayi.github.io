---
index:  6.1.122
vrittiindex:  71
sutra:  सर्वत्र विभाषा गोः
vritti:  tattvabodhini 
---

सर्वत्र विभाषा। यद्यपीह `छन्दसि` इति न पकृतम्, तथापि `यजुष्युरः` इत्यादिप्रक्रमाच्छन्दस्येवेति संभाव्येत, अतः `सर्वत्रेत्युक्तम्। तद्व्याचश्टे-लोके वेदे चेति। इह `एङ` इत्यनुवर्त्त्य `एङन्तस्य गो`रिति व्याख्येयम्। तेनेह न--चित्रग्वग्रम्। प्रकृतिभाव इति। एतच्च `प्रकृत्यान्तःपाद`मिति सूत्रात्प्रकृत्येत्यनुवृत्त्या लभ्यते। `नान्तःपाद`मिति पाठे तु `सर्वत्र विभाषे`ति सूत्रेण पूर्वरूपमेव विभाषा निषिध्यत इत्यवधेयम्। निषेधविकल्पे विधिविकल्पः फलित इत्याशयेन पूर्वरूपमेवविकल्प्यत इति मनोरमायां स्थितम्।

