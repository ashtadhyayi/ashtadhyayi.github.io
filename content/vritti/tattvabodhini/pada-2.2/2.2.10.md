---
index:  2.2.10
vrittiindex:  617
sutra:  न निर्धारणे
vritti:  tattvabodhini 
---

नृणामिति। `यतश्च निर्धारण`मिति षष्ठी। द्विजशब्देनात्र समासप्रसङ्गस्तदपेक्षा हि षष्ठी। श्रेष्टत्वं द्विजेतरमनुष्येभ्यः, तेषां समान्यशब्देनोपस्थिततया। तान्विहायानुपस्थितकल्पनाया अन्याय्यत्वात्। अथं कथं पुरषोत्तम इति?। यस्मान्निर्धार्यते, यश्चैकदेशो निर्धार्यते, यश्च निर्धारणहेतुः--एतत्त्रितयसंनिधाने सत्येवायं निषेध इति `द्विवचनविभज्योपे`ति सूत्रे कैयटः। अन्ये तु--पुरुषेषूत्तम इति निर्धारणसप्तम्याः `संज्ञाया`मिति समासः। न चैवं `न निर्धारणे`इति व्यर्थम्। स्वरे भेदात्। सप्तमीसमासे हि ` तत्पुरुषे तुल्यार्थे`त्यादिना पूर्वपदप्रकृतिस्वरः, षष्ठीसमासे तु `समासस्ये`त्यन्तोतात्तत्वं स्यात्तच्चाऽनिष्टमित्याहुओः। तन्मन्दम्। `संज्ञाया`मिति समासस्य नित्यत्वेन स्वपदविग्रहाऽसंङ्गतिप्रसङ्गात्। तस्मात्कैयटोक्तसमाधानमेव समीचीनमिति नव्याः।

