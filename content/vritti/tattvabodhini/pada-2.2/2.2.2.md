---
index:  2.2.2
vrittiindex:  626
sutra:  अद्र्ध नपुंसकम्
vritti:  tattvabodhini 
---

अर्ध नपुंसतम्। खण्डावाच्यर्द्धशब्दो न नित्यनपुंसकः, ग्रामार्द्धो नगरार्द्ध इति यथा। समांशवाची तु नित्यनपुंसकः। स एवेह गृह्यते, `पूर्वसूत्रे एवार्द्धशब्दे पठनीये `अर्ध`मितचि योगविभागेन निर्देशान्नपुंसकत्वे लब्धे, पुनर्नपुंसकगिरहणादित्याशयेन व्याचष्टे--नित्यं क्लीबे स इति। यो नित्यनपुंसकलिङिगः स इत्यर्थः। प्राग्वदिति। एकत्वविशिष्टेनावयविना समस्यत इत्यर्थः। अन्ये तु व्याचख्युः--`अर्ध`मिति निर्देशादेव नपुंसकत्वे सिद्धे नपुंसकग्रहणं `सूत्रेषु लिङ्गनिर्देशो न विवक्षितः`इति ज्ञापयितुम्। `तेन तस्येद`मित्यादि लिङ्गत्रयेऽपि भवतीति। `अर्धपिप्पली`त्यत्र `एकविभक्ति चापूर्वनिपाते`इत्युपसर्जनसंज्ञायां `गोस्त्रीयो`रिति ह्रस्वः स्यादित्याशङ्क्य समाधत्ते--अषठ�न्तवचनमिति। तेन पिप्पलीशब्दस्याऽनुपसर्जनत्वातन्न दोष इति भावः। नन्वेवं पञ्चानां खट्वानां समाहारः पञ्चखट्वीति न सिध्द्येत्, उपसर्जनसंज्ञानिषेधेन खट्वेत्याकारे ह्रस्वाप्रवृत्तेरदन्तत्वाभावेन `द्विगोः`इति ङीपोऽप्रवृत्तेरत आह--।

