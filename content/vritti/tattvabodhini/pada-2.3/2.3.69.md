---
index:  2.3.69
vrittiindex:  551
sutra:  न लोकाव्ययनिष्ठाखलर्थतृनाम्
vritti:  tattvabodhini 
---

न लोका। जिघृक्षितरूपविनाशप्रसङ्गात्तृनामित्यत्र णत्वं न कृतम्। उश्च उकश्च ऊकौ, लश्च ऊकौ चेति विग्रहः। ल इति लडादीनां सामान्यग्रहणं। तेषां च साक्षात्प्रयोगो न सम्भवतीति तदादेशा गृह्यन्त इत्याह--लादेशा इथि। उदाह्रियन्त इति शेषः। कटं कारयाञ्चकारेत्यत्र कृत्सञ्ज्ञकलिङन्तामन्तेन योगेऽपि कटस्य `कर्तृकर्मणोऋ कृति` इति षष्ठी न भवति, `आमः` इति लुकोऽपि लादेशत्वादित्याहुः। नन्वेवमपि `बभ्रिर्वज्रं पपिः सोमं ददिर्गाः` इत्यत्र `न लोका---` इति निषेधाऽप्रवृत्तेः षषाठी दुर्वारैव, न हि किकिनौ लकारौ, नापि तदादेशौ। नैष दोषः। `किकिनौ लिट् च` इत्यनेन लिट्कार्यातिदेशः क्रियते, न तु लिट्सञ्ज्ञा। तथा च विशेषातिदेशे च सामान्यमप्यतिदिश्यत इथि नानुपपत्तिः। दिदृक्षुरिति। `सनाशंतभिक्ष उः`। उकारेण कृतो विशेषणात्तदन्तमपि लभ्यत इत्याशयेनाह---अलङ्करिष्णुरिति। `अलङ्कृञ्निराकृञ---` इत्यादिना इष्णुच्। घातुका इति। `लषपते` त्यादिना उकञ्।

