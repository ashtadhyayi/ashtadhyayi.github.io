---
index:  2.3.65
vrittiindex:  550
sutra:  कर्तृकर्मणोः कृति
vritti:  tattvabodhini 
---

कर्तृकर्मणोः कृति। शेष इति निवृत्तं, `कर्तरि च कृति` इति सूत्रे कृते चकारेण `अधीगर्थ---`इति सूत्रात् `चतुथ्र्यर्थे बहुलं छन्दसि` इति पर्यन्तमनुवर्तमानस्य कर्मणीत्यस्यानुकर्षणसम्भवेऽपि पुनरत्र कर्मग्रहणात्। तस्माव्द्याख्यानमेवात्र शरणमित्यपरे। कर्तृकर्मणोः किम्?। शस्त्रेण भेत्ता। कृतिरिति। करणं कृतिः। `स्त्रियां क्तिन्`। कृष्णोऽत्र कर्ता। कर्मण्युदाहरति---जगत इति। कृष्णस्य तृचाऽभिहितत्वात्ततः षष्ठी न भवति। कृति किमिति। नन्विह कर्तृकर्मभ्यां क्रिया आक्षिप्यते, तद्वाची तु धातुरेव। धातोश्च द्वये प्रत्ययाः, कृतस्तिङश्च। तत्र तिङ्प्रयोगे कटं करोतीत्यादौ `न लोका---`इति प्रतिषेधेन भाव्यम्। ततश्च परिशेषात्कृद्योगे एव षष्ठी भविष्यति, त[स्मा]�त्क कृद्ग्रहणेनेति प्रश्नः। 

