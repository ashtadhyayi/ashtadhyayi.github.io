---
index:  2.3.15
vrittiindex:  516
sutra:  तुमर्थाञ्च भाववचनात्
vritti:  tattvabodhini 
---

तुमर्थात्। `अव्ययकृतो भावे` इति तुमुनो भावे एव विधानात्तदर्थस्य भाववचनत्वे सिद्धे पुनर्भाववचनग्रहणं सूत्रविशेषपरिग्रहार्थमित्याह---भाववचनाश्चेतीति। न च `तादर्थ्ये` इत्येव गतार्थता शङ्क्या। क्रियार्थक्रियोपपदकेन `भाववचनादेव यथा स्यात्, पाचको व्रजतीति ण्वुलन्तान्मा भूदिति नियमार्थमिदं सूत्रमिति। तन्न, ण्वुलः कर्तृवाचकतया तुमर्थकत्वाऽभावेन नियमार्थत्वाऽयोगात्। ण्वुलन्तो कर्तुः प्राधान्यात्, कर्तारं प्रति च तादथ्र्याऽभावात्, गुणीभूत[तया]पातं प्रति तादथ्र्यसंभवेऽपि पातवाचकधातोश्चुतुथ्र्ययोगाच्च। तुमर्थात्किम्?। पचनं वर्तते। भाववचनात्किम्?। पाकः। त्यागः। अत्र वदन्ति--`क्रियार्थोपपदस्य---` इत्यनुवर्त्त्य पञ्चम्या विपरिणमय्य व्याख्याने बाधकाऽभावाद्भाववचनादिति त्युक्तं शक्यम्। न चैवं `तुमर्थात्---` इत्येव वक्तव्यमिति वाच्यम्। वर्णलाघवसम्भवे गौरवाश्रयणाऽयोगादिति। 

