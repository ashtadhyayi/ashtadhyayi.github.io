---
index:  8.4.4
vrittiindex:  863
sutra:  वनं पुरगामिश्रकासिध्रकासारिकाकोटराप्रेभ्यः
vritti:  tattvabodhini 
---

वनं पुरगाष व्यत्ययेन षष्ठ�र्थे प्रथमा इत्याह---वनशब्दस्येति। एभ्य एवेति। कृतिदीर्घेभ्यः पुरगादिभ्य एव परस्य णत्वमित्यर्थः। `एभ्यो वनस्यैव णत्वं नान्येषा`मिति विपरीतनियमशङ्का तु न भवति, वनादन्यस्मिन्नुत्तरपदे पुरगादीनां दीर्घान्तत्वाऽसंभवात्। नियमार्थ इति। अयं भावः---`पुरगामिश्रके`ति दीर्घनिर्देशादसंज्ञायां दीर्घाऽभावेन संज्ञायामेणत्वमिति फलितम्। एवं च `पूर्वपदात्संज्ञाया`मित्यनेनैव वनस्य णत्वे सिद्धे पुनरपि कृतदीर्घस्य पुरगादिपञ्चकस्य णत्वविधौ निर्देशो नियमार्थ एवेति। विध्यर्थ इति। असंज्ञात्वेन `पूर्वपदात्संज्ञाया `मित्यस्याऽप्रवृत्तेरिति भावः। न च पुरगाग्रहणमपि विध्यर्थमेव, गकारव्ययधानेन `पूर्वपदात्संज्ञाया`मित्यस्य प्राप्त्यभावादिति वाच्यम्, `अगः` इत्यस्य पञ्चम्यन्तत्वं स्वीकृत्य `गान्तात्पूर्वपदात्परस्य णत्वं ने`ति व्याख्यानात्। पुरगाशब्दस्य त्वकारान्तत्वात् `अगः` इति निषेधस्याऽप्रवृत्तेः। अतएव `अगः` इत्यस्य `ऋगयन`मित्येकमेवोदाहरणमिति `अणृगयनादिभ्यः`इति निर्देशाश्रयेण तत्प्रत्याख्यातमाकरे। पुरगावणमित्यादि। नरकविशेषस्य संज्ञा। असिपत्रवनमिति। `एभ्यो वनस्यैवे`ति विपरीतनियमे तु णत्वमत्र दुर्वारमिति भावः। सप्तम्यर्थस्य प्रातिपदिकार्थेऽन्तर्भावादह---प्रथमेति। किंशुलुकादीनामुदाहरणमाह--किंशुलुकागिरिरिति। आदिशब्दग्रह्यास्तु `अञ्जनागिरिः` इत्यादयः। किंशुलुकेति किम्?। कृष्णगिरिः। रामगिरिः।

