---
index:  8.4.16
vrittiindex:  60
sutra:  आनि लोट्
vritti:  tattvabodhini 
---

`नि लो` डित्येव वक्तव्ये आनिग्रहणमागमशास्त्रस्याऽनित्यतां ज्ञापयितुम्। तेन `सागरं तर्तुकामस्य` `जप्त्वा स्तोत्र`मित्यादि सिध्यति। लोड्ग्रहणं स्पष्टप्रतिपत्त्यर्थम्। न च प्रकृष्टा वपा येषां तानि प्रवपानि मांसानीत्यत्राप्यनेन नित्यं णत्वं स्यादिति वाच्यम्, उपसर्गग्रहणादर्थवद्ग्रहणाऽच्चास्याऽप्रवृत्तेः। `प्रातिपदिकान्ते`ति वैकल्पिकणत्वं त्विष्वत एव।

