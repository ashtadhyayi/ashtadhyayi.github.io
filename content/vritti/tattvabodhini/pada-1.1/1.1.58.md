---
index:  1.1.58
vrittiindex:  46
sutra:  न पदान्तद्विर्वचनवरेयलोपस्वरसवर्णाऽनुस्वारदीर्घजश्चर्विधिषु
vritti:  tattvabodhini 
---

न पदान्त। पदान्तादीनां चरन्तानां द्वन्द्वः, ततो `विधि` शब्देन कर्मषष्ठ�न्तस्य समासः। विधिशब्दश्च भावसाधनो-विधानं विधिरिति। स च द्वन्द्वान्ते श्रूयमाणत्वांत्प्रत्येकं संबध्यते। पदस्य चरमावयव इति। वृक्षं वेतीति वृक्षवीः, वृक्षं वातीति वृक्षवाः। तमाचष्टे वृक्षवयति। ततो विच्। वृक्षव्। इह `लोपो व्योर्वली`ति वलोपो न, टिलोपस्य णिलोपस्य वा स्थानिवत्त्वात्। न च `सुबन्ताण्णि`जिति हरदत्तादिमते अन्तर्वर्तिसुपा पदत्वात् `न पदान्ते`ति निषेधः शङ्क्यः, विधेयस्य लोपस्य पदानवयवत्वात्। `पदान्तस्य स्थाने विधौ ने`ति व्याख्याने तु `न पदान्ते`ति स्थानिवत्त्वनिषेधाद्वलोपः स्यादेवेत्यादि मनोरमायां स्थितम्। द्विर्वचनादौ चेति। यलोपादय आदिशब्दार्थः। `वरे` इति तु वरे योऽजादेशः स न स्थानिवदिति व्याख्येयम्। सहविवक्षाभावेऽपि निपातनाद्द्वन्द्वः सप्तम्यलुक्व।

