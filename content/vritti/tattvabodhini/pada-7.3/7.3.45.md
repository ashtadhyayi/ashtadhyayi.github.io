---
index:  7.3.45
vrittiindex:  413
sutra:  न सासयोः
vritti:  tattvabodhini 
---

न यासयोः। `प्रत्ययस्था`दिति प्राप्ते निषेधोऽयम्। `यासे`ति यत्तदोरुपलक्षणमित्याशयेनाह---यत्तदोरिति। यका सकेति। यत्तदोरकच्। त्यदाद्यत्वे टाप्। स्वरूपस्यऽविवक्षायां फलमाह--यकां तकामिति। यद्यपि `न यत्तदो`रित्येव सूत्रयितुमुचितं, तथापि संनिपातपरिभाषाया अनित्यत्वज्ञापनार्थं `न यसयो`रित्युक्तमित्याहुओः। वस्तुतस्तु [`न]यत्तदो`रित्युक्तेऽप्यनित्यत्वं सिध्यत्येव, अन्यथा अनयोरकारस्याप्परत्वं दुर्लभमिति किमनेन निषेधेनेति।

