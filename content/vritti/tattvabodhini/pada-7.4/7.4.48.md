---
index:  7.4.48
vrittiindex:  394
sutra:  अपो भिं
vritti:  tattvabodhini 
---

अप्शब्द अत्। `आप्नोतेर्ह्रस्वश्चे`ति ह्रस्वः, चकारात्क्वित्। `अच उपसर्गात्तः`इत्यतोऽनुवर्तनादाह--तकारः स्यादिति। दिगिति। क्विन्निन्तत्वात्कुत्वम्। षडगकाः प्राग्वदूह्याः। अन्यत्रापीति। त्यदाद्युपपदत्वाभावेऽपीत्यर्थः। त्विहिति। `त्विष दीप्तौ`इत्यस्यात्क्विप्। जश्त्वचर्त्वे। सजूरिति। `जुषी प्रीतिसेवनयो रित्यस्मात्क्विप्। `ससजुषो`रिति षस्य रुत्वम्। `र्वो`रिति दीर्घः। आशिषाविति। `आशसः क्ववुपधाया इत्वं वाच्य मित्युपधाया इत्वम्, `शासिवसी`ति षत्वम्। असाविति। अदसस्त्यदाद्यत्वं, टाप्। एकादेशस्य पूर्वान्तत्वेन ग्रहणात् `अदस औ सुलोपश्च`। `तदोः--`इति सत्वमित्येके। अन्ये चु परत्वाद्विशेषविधेश्च पूर्वमौत्वं, ततोऽत्र नाऽत्वटापावित्याहुः। इति हलन्तस्त्रीलिङ्गप्रकरणम्।

