---
index:  8.3.118
vrittiindex:  171
sutra:  सदेः परस्य लिटि
vritti:  tattvabodhini 
---

सेदिथेति। `उपदेशेऽत्वतः` इति क्रादिनियमप्राप्तस्येटो निषेधेऽपि भारद्वाजनियमादिट्। सदेः परस्य। सदेरिति षष्ठी। फलितमाह--- अभ्यासात्परस्येति। `स्थादिष्वभ्यासेन चे` ति प्राप्तिः। लिटीति किम् ?। निषिषित्सति `सदिस्वञ्ज्यो`रिति वृत्त्यारूढोऽपि पाठ इहोपेक्षितः, भाष्याननुगुणत्वात्। निषसादेति। `सदिरप्रते`रित्यत्राऽप्रतेरिति पर्युदासात्प्रतिससादेत्यत्राऽभ्यासस्यापि षत्वं नेति बोध्यम्। शद्लृ। `विशीर्णताया`मिति वक्तव्ये `शातने` इत्युक्तिरसंगतेत्याशङ्क्य कतंचित्समाधात्ते--शातनं त्विति। शदेरेव हि णिचि `शदेरगतौ` इति तत्वे ल्युटि च शातनमिति रूपम्। तथा चाऽस्यैव दातोरिदं रूपं प्रसिद्धं चेत्यभिप्रेत्य तन्निर्देशः कृतः। यथा `गम्लृ गतौ` `डुपचष् पाके` इत्यादाविति भावः। 

