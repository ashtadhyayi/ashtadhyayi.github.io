---
index:  4.1.85
vrittiindex:  887
sutra:  दित्यदित्यादित्यपत्युत्तरपदाण्ण्यः
vritti:  tattvabodhini 
---

दित्यदित्या। पतिशब्दस्योत्तरपदशब्देन बहुव्रीहि कृत्वा पश्चद्द्वन्दः कार्यो, न तु द्वन्द्वोत्तरं बहुव्रीहिरित्याह--पत्युत्तरपदाच्चेति। `पत्यन्ता दुत्युच्यनाने बह्वच्पूर्वादपि स्यादित्युत्तरपदग्रहणं कृतम्। दैत्य इति। ननु दितेर्देवताद्यर्थेण्यः सावकाशः, `इतश्चानिञः`इत्यपत्ये ढक् दौलैय इत्यादौ सावकाशः, तथा च दितेरपत्यमित्यत्रोभयप्रसङ्गे परत्वाल्लुक्स्यात्। मैवम्। `ण्यादयोऽर्थविशेषलक्षणादणपबादात्पूर्वविप्रतिषिद्ध`मिति भाष्ये पूर्वविप्रतिषेधाश्रयणात्। अर्थविशेषे इति किम् ?। औष्ट्रपतम्। उष्ट्रपतिर्नाम पत्रम्। `तस्येदम्` `पत्राध्वर्युपरिपदश्चे`त्यञ्। इह पूर्वविप्रतिषेधेन `तस्येद`मित्यर्थे ण्यो न भवति, इदमित्यस्य सामान्यार्थत्वात्। कथं तर्हि `दैतेयः`इति ?। अत्राहु---`कृदिकारा`दिति ङीषन्तात् `स्त्रीभियो ढत्`। ण्यस्तु न भवति, लिङ्गविशिष्टपरिभाषाया अनित्यत्वात्। न च `अन्तादिवच्चे`ति पूर्वस्यान्तवद्भावेन स्यादेव ण्य इति भ्रमितव्यम्। दितिशब्दान्ङीषि कृते `यस्येति चे`ति लोपेन सवर्णदीर्घाऽभावा'दिति। आदित्यशब्दाण्ण्यप्रत्यये `यस्ये`ति लोपे `हलो यमा`मिति पाक्षिको यलोपः। न चाल्लोपस्य स्तानिवत्त्वं, यलोपे `न पादन्ते`ति तन्निषेधात्, `पूर्वत्रासिद्धे न स्थानिव`दित्युक्तेश्च। काशिकायामिति। भाष्ये तु न दृष्टमिति भावः। अणन्तात्स्वार्थिकेन ष्यञा प्रयोगः सूपपादः। स्त्रियां ङीष्न भवति, षितां ङीषोऽनित्यत्वात्।

