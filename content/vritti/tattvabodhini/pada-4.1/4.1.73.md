---
index:  4.1.73
vrittiindex:  469
sutra:  शाङ्र्गरवाद्यञो ङीन्
vritti:  tattvabodhini 
---

शार्ङ्गरवीति। श्रऋङ्गरुशब्दादपत्येऽण्। आदिवृदधिः। `ओर्गुणः``टिड्ढाणञ---`इति ङीषं बाधित्वा परत्वात् `जातेः`इति ङीषि प्राप्तेङीन् विधीयते। तेन नित्त्विदाद्युदात्तः। ङीषि तु प्रत्ययस्वरेणाऽन्तोदात्तः स्यात्। बैदाति बिदस्यापत्यं स्त्री। `अनृष्यानन्तर्येबिदादिभ्योऽञ्`।पूर्ववज्जातिलक्षणे ङीषि प्राप्ते ङीन् विधीयते। शाङ्गरव कापटव ब्राआहृणा गौग्गुलव गौतम इत्यादि। श्रृङ्गारुकपटुब्राहृन्गुग्गुलुशब्देभ्यः प्राग्दीव्यतोऽण्। गौतमशब्द ऋष्यणन्तः। अयं गौरादिविष्विपि पठित इति पक्षे अत्र ङीषपि भवति। ङीषेवेति। `जाते` रित्यननुवृत्तौ तु शाङ्र्गरवस्य स्त्री बिदस्य स्त्रीति पुंयोगविवक्षायामपि परत्वान्ङीनेव स्यादिति भावः।

