---
index:  4.1.175
vrittiindex:  972
sutra:  कम्बोजाल्लुक्
vritti:  tattvabodhini 
---

कम्बोजाल्लुक्। `तद्राजस्य बहुषु इति प्रकरण एवेदं न कृतं, द्व्येकार्थवाचकस्याऽञो लुगभावप्रसङ्गात्। यद्यपि लुगधिकारे पुनर्लुग्विधानसामर्थ्यातद्?द्व्येकयोरप्यञो लुग्भविष्यत्येवेति वक्तुं शक्यं, तथाप्यतद्राजस्यापि लुक्प्रसङ्गशङ्कापत्तेर्लाघवाऽभावाच्च चचप्रकरणे न कृतमित्याहुः। न चात्र अपत्ये लक्षणयैव `कम्बोजः कम्बोजौ`इत्यादिरूपसिद्धौ किमनेन सूत्रेणेति शङ्क्यं, `कम्बोज`इत्यादिपाक्षिकाऽनिष्टवारणाय सूत्रस्यावश्यकत्वात्।

