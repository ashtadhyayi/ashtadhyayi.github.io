---
index:  4.1.66
vrittiindex:  464
sutra:  ऊङुतः
vritti:  tattvabodhini 
---

ऊङुतः। ङकारो `नोङ्धात्वोः` इति विशेषणार्थः। अन्यथा `यगाग्वै` `यगाग्वै`इत्यत्रापि स निषेधः स्यात्। दीर्घोच्चारणं तु `�आश्रू`शब्दार्थम्। अन्यत्र सवर्णदीर्घेणापि सिद्धेः। कुरुरिति। लिङ्गविशिष्टपरिभाषया स्वादयः। अत्र व्याचक्षते---`यद्येकादेशस्य पूर्वान्तत्वेन ग्रहणात्स्वादय इति व्याख्यायेत तर्हि `काण्डे` `कुड�ए`इत्यादावपि `एकवचनमुत्सर्गतः`इति सुःप्रवर्तत, तद्वारणाय `अप्रत्ययः`इति प्रसज्यप्रतिषेधाभ्युपगमे तु प्रकृते दोषः। `�आश्रू`रित्यत्रैकादेशाऽभावाल्लिङ्गविशिष्टपरिभाषाया आवश्यकत्वाच्च। अतएव `रमे`इत्यत्र `एकादेशस्य पूर्वान्तत्वेन ग्रहणात्स्वादयैति मनोरमादौ न व्याख्यातमिति। अध्वर्युरिति। अध्वर्युशाखाध्येत्री, अध्वर्युशाखाध्यायिवंशोद्भवेति वार्थः। चरणलक्षणेयं जातिः। अध्वरं यातीति विग्रहे `मृगय्यादयष्चे`त्यौणादिकेन अध्वरशब्दस्यान्तलोपः, याधातोः कुप्रत्ययश्च।

