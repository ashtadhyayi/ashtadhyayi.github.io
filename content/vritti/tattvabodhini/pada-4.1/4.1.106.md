---
index:  4.1.106
vrittiindex:  914
sutra:  मधुबभ्र्वोब्र्राआहृणकौशिकयोः
vritti:  tattvabodhini 
---

गोत्रे यद्यञन्तमित्यादि। प्रवराध्यायप्रसिद्धगोत्रवाचिनौ केवलौ यञञौ न भवत इति `गोत्र `इत्यनेन तदन्तं विशेषितम्। तदवयवयोरिति। निर्दिश्यमानस्यादेशा भवन्ती'ति भावः। प्रवराध्यायेति। एतच्च `स्त्रीपुंसाभ्या`मिति सूत्रे `लौकिकष्य गोत्रस्य ग्रहण`मिति भाष्यमुपादाय कैयटेनोक्तमिति भावः। लोहितादीति। `सर्वत्र लोहितादी`त्यादिना ष्फः। ष्फेणोक्तेऽपि स्त्रीत्वे षित्त्वासामर्थ्यान्ङीषित्याशयेनाह---बाभ्रव्यायणीति। गर्गादिगण एव `बभ्रुः, कौशिक`इति पाठ�म्, एवं हि द्विर्बभ्रुग्रहणं न कर्तव्यं भवतीति हरदत्तादयः।

