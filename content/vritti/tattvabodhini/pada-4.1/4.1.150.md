---
index:  4.1.150
vrittiindex:  957
sutra:  फाण्टाह्मतिमिमताभ्यांणफिञौ
vritti:  tattvabodhini 
---

फाण्टाह्मति। `कुत्सने`इति निवृत्तम्। वृत्तिमते णित्त्वस्य फलमस्तीति ध्वनयन्नुदाहरति---मैमत इति। न च भाष्यमतेऽपि `फाण्टाह्मताभार्यः`इत्यत्र `वृद्धिनिमित्तस्ये`ति पुंवद्भावनिवृत्तिर्णित्त्वफलमस्तीति वाच्यम्, `अस्त्रिया`मिति युवसंज्ञानिषेधाद्गोत्रसंज्ञासद्भावात् `एको गोत्रे`इति नियमादिञन्तात्फाण्टाह्मतिशब्दादन्यस्यापत्ययस्याऽभावात्फाण्टाह्मताशब्दस्यैवाऽसत्त्वादिति भावः।

