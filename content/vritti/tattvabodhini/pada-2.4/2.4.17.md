---
index:  2.4.17
vrittiindex:  712
sutra:  स नपुंसकम्
vritti:  tattvabodhini 
---

स नपुंसकम्। `अनन्तरस्ये`ति न्यायोऽत्र नाश्रीयते, तथात्वे द्विहुसङ्ग्रहो न स्यादित्याशयेनाह---द्विगुद्र्वन्द्वश्चेति।अत्र व्याचक्षते--प्रकरणादेवानुवाद्यलाभे `स` ग्रहणमेतत्प्रकरणानुपात्तस्यापि समाहारद्वन्द्वस्य सङ्ग्रहार्थम्, तेन `सञ्ज्ञापरिभाष`मित्यादि सिद्धमिति। पञ्चगवमिति। `तद्धितार्थ`इत्यादिना समाहारे द्विगुः। दन्तोष्ठमिति। `द्वन्द्वश्च प्राणी`त्यादिना समाहारे द्वन्द्वः। 

