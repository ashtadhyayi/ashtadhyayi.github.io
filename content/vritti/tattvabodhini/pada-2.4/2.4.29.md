---
index:  2.4.29
vrittiindex:  706
sutra:  रात्राह्नाहाः पुंसि
vritti:  tattvabodhini 
---

अहोरात्र इति। प्राचा तु अहोरात्रमित्युदाह्मतं, तन्नेति प्रागेवोक्तम्। अत्र वदन्ति--`रात्राह्नाहा-`इत्यनेन रात्रादीनामेव पुंस्त्वं विधीयते। तदन्तस्य तु `परवल्लिङ्ग`मित्येव सिध्यति। अतएव भिन्नविषयत्वात् `विप्रतिषेधे परं कार्य`मिति न प्रवर्तते। एवं च `रात्राह्नाहाः`इति पुंस्त्वाऽप्रवृत्त्या समाहारे `स नपुंसक`मित्येव भवति, परवल्लिङ्गापवादत्वादिति। तन्न। उक्तरीत्या व्द्यहत्र्यहादावपि नपुंसकत्वप्रसङ्गात्। न चेष्टपत्तिः। द्व्यहस्त्र्यह इति प्राचाप्युदाह्मतत्वेन स्वमूलग्रम्थेन सह विरोधापत्तेः। `ते तु तिं?रशदहोरात्रः`इत्यादिकोशविरोदाच्च। तस्माद्रार्त्याद्यन्तस्यैवायां पुंस्त्वविधिः `द्वन्द्वतत्पुरुषयो`रिति प्रकमणात्, तथा च भिन्नविषयात्वाऽभावात् `रात्राह्नाहाः`इति पुंस्त्व समाहारनपुंसकतां परत्वेन बाधत एव।

