---
index:  2.4.16
vrittiindex:  786
sutra:  विभाषा समीपे
vritti:  tattvabodhini 
---

विभाषा समीपे। यद्यपीह `समाहारद्वन्द्व एवे`ति व्याख्यानेऽपि न क्षतिस्तथापि पूर्वसूत्रे नियमनिषेधस्योक्तत्वात्तदनुरोधेनाह नियमो वा स्यादिति। उपदसं दन्तोष्ठमिति। एकवद्भावपक्षेऽव्ययीभावस्यैवानुप्रयोगः। यदि तु बहुव्रीहिस्तदा `उपदशस्य दन्तोष्ठस्ये`ति षष्ठी स्यात्, `उपदशं दन्तोष्ठस्ये`त्येवेष्यत इत्याकरः। `दन्तोष्ठस्य दश`मित्यभिप्रायेण षष्ठ�आं कृतायामपि उपदशशब्देन षष्ठी नेष्यते। अतो बहुव्रीहेर्नानुप्रयोगः, किं त्वव्ययीभावस्यैवेति तदाशयः।

