---
index:  3.2.105
vrittiindex:  738
sutra:  छन्दसि लिट्
vritti:  tattvabodhini 
---

छन्दसि लिडिति सूत्रस्यार्थमाह--भूतसामान्ये इति। न च `छन्दसि लुङ्लङ्लिटः` इत्यनेन गतार्थता शङक्या, धातुसंबन्धाधिकारे हि स विधिः, इदं तु धातुसंबन्धं विनापि भवतीति विशेषात्। अत्र व्याचख्युः--कानचः कित्करणं तिस्तिराण इत्यत्र `ऋच्छत्यृ?ता`मिति गुणस्य निषेधार्थं सति प्रतिषेधविषये आरभ्यते। `चक्राण` इत्यत्र तु `असंयोगाल्लिट्व`दित्येव सिद्धं कित्त्वमिति। 

