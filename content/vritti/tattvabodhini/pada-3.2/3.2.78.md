---
index:  3.2.78
vrittiindex:  661
sutra:  सुप्यजातौ णिनिस्ताच्छील्ये
vritti:  tattvabodhini 
---

उष्णभोजीति। उष्णं भोक्तुं शीलमस्य। आमन्त्रयितेति। मत्रि गुप्तपरिभाषणे, चुरादिराङ्पूर्वः। इदित्त्वान्नुम्, ताच्छील्यस्य विवक्षितत्वातृ?न्। अतएव `न लोके`ति निषेधात् `ब्राआहृणा`नित्यत्र कर्मणि षष्ठी न कृता। उपसर्गभिन्न एवेति। `सत्सूद्विषे`ति सूत्रे `उपसर्गेऽपी`त्युक्तत्वादुपसर्गभिन्नस्यैव सुपो लाभायाऽस्मिन्सूत्रे पुनः सुब्ग्रहणं कृतमिति भावः। भाष्यविरोधादिति। उक्तं च भाष्ये-- `सुबिति वर्तमाने पुनः सुब्गर्हणं किमर्थमनुपसर्ग इत्यव तदभूत्, इदं तु सुब्मात्रे यथा स्यादुदासारिण्यः प्रत्यासारिण्य` इति। अस्यायमाशयः--- `सत्सूद्विषे` ति सूत्रे `सुपि स्थः` इत्यतः सुपीत्यनुवर्तते, तच्चौपसर्गेतरपरम्, उपसर्गेऽपीति पृथगुक्तेः। तदिहानुवर्तमानमर्थाधिकारादुपसर्गेतरपरमेव स्यादिति। निष्कर्षे तु मा भूदिह सुब्वचनग्रहणम्, उपसर्गेऽपीत्यं शस्याप्यनुवृत्त्या निर्वाहात्। सर्वथापि सुब्मात्रे उपपदे णिनिर्नत्वनुपसर्ग एवेति सिद्धान्तः। एतच्च प्रायुङ्क्त-- लिङ्गशेषविधिव्र्यापी विशेषैर्यद्यबाधितः' इ [ ती] ति दिक्। 

