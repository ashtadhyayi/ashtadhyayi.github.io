---
index:  6.5.132
vrittiindex:  289
sutra:  वाह ऊठ्
vritti:  tattvabodhini 
---

वाह ऊठ्। `एत्येधत्यूट्सु'इति विशेषणार्थष्ठकारो `हलन्त्यमितीत्संज्ञकः। अत्र 'भस्ये`त्यधिक्रियते, `वसोः संप्रसारण'मित्यतोऽनुवृत्तं संप्रसारणमूठो विशेषणं, तेनात्र `अलोऽन्त्यस्ये'ति न भवति, तदेतदाह---भस्य वाह इत्यादि। प्राचा तु `वाहो वाशब्दस्य संप्रसारणं स्या'दित्युक्तं, तच्चच फलितार्थकथनपरतया कथंचिन्नेयमित्याहुः।

