---
index:  1.4.3
vrittiindex:  226
sutra:  यू स्त्र्याख्यौ नदी
vritti:  tattvabodhini 
---

यू स्त्र्याख्यौ। ई�आ ऊश्च यू। व्याख्यानाद्दीर्घयोरेव ग्रहणम्। अविभक्तिकोऽयं निर्देश इत्येके। `दीर्घाज्जसि चे`ति निषेधस्य `वा छन्दासी`ति पाक्षिकत्वात् `पर्थमयोः पूर्वसवर्णः`इति दीर्घ इत्यन्ये इह`प्रत्ययस्यैव ग्रहण`मिति परिभाषा नोपतिष्ठते। नेयङुवङ्स्थानावस्त्री' ति निषेधाल्लिङ्गात्। तेन `प्रध्यै``प्रध्य`इत्यादौ नदीकार्यं स्यादेव। स्त्रियमाचक्षाते स्त्र्याख्यौ। मूलविभुजादित्वात्काः। `चक्षिडः ख्याञ्`। `आतो लोप इटि चे`त्यालोपः। ईदुदन्तविति। इह `वर्णयोरेव संज्ञे`त्यपि पक्षोऽस्ति। `आच्छीनद्योः--`इति सूत्रस्वरसात्। तयोः स्त्र्याख्यत्वं तु ङ्यादिषु स्वतः, तन्त्रीर्लक्ष्मिरित्यादौ तु स्त्रीवाचकवर्णसमुदाये घटकत्वेन प्रवेशात्। तेन नद्यन्तादिव्यवहारो न विरुध्यते। एवं `शेषो ध्यसखी`त्यत्रापि `इवर्णोवर्णयोरेव घिसंज्ञे`ति पक्षोऽप्यस्तीति बोध्यम्। तेन `ध्यन्ताजाद्यन्तयोर्घ्यन्तं पर`मिति व्यवहारः सङ्गच्छेते। वर्णसंज्ञापक्षे `असखी`त्यस्य सखिभिन्नस्ययव इत्यर्थो न तु `सकिशब्दावयवं वर्जयित्वे`ति। तेन समुदायस्य सखिशब्दभिन्नत्वादितिसखिनोत्यादि निर्बाधमित्यवधेयम्।

