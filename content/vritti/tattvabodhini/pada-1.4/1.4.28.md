---
index:  1.4.28
vrittiindex:  523
sutra:  अन्तर्द्धौ येनाऽदर्शनमिच्छति
vritti:  tattvabodhini 
---

अन्तर्धौ। येनेति कर्तरि तृतीया। न च कृद्योगषष्ठीप्रसङ्गः, `उभयप्राप्तौ कर्मण्येवे ति नियमात्। अत्र ह्यात्मन इति गम्यमानत्वादस्त्युभयोः प्राप्तिः। निलीयत इति। `लिङ् श्लेषणे` दैवादिकः। नन्वन्तर्द्धाविति व्यर्थं, `न दिदृक्षते चोरो नित्यत्र परत्वात्कर्मसंज्ञासिद्धेः। अत्राहुः--चोराः आत्मानं मा द्राक्षुरिति बुद्द्या चोरन्न दिदृक्षत इत्ययमर्थोऽत्र विवक्षितस्तत्र कर्मणः शेषत्वविवक्षायामिदं पूर्ववत्प्रत्युदाहरणमिति। शब्दकौस्तुभे तु `अन्तर्धौ` इत्येतच्चिन्त्यप्रयोजनमिति स्थितम्।

