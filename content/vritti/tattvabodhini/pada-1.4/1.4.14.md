---
index:  1.4.14
vrittiindex:  28
sutra:  सुप्तिङ्न्तं पदम्
vritti:  tattvabodhini 
---

सुप्तिङ्न्तं पदम्। अत्राऽन्तग्रहणं `अन्यत्र संज्ञाविधौ प्रत्ययग्रहणे तदन्तग्रहणं नास्ती`ति ज्ञापनार्थम्। तेन `ईदूदेद्द्विवचनं प्रगृह्य`मिति न द्विवचनान्तस्य प्रगृह्यत्वम्। अन्यथा कुमार्गोरगारं कुमार्यगारमित्यत्र प्रकृतिभावः स्यात्। कथं तर्हि प्रातिपदिकसंज्ञायां कृतद्धिताभ्यां तदन्तग्रहणमिति चेत् ?; अत्राहुः -`कुत्तद्धिते`ति सूत्रेर्ञर्थवह्रहणमनुवर्तते तत्सामर्थ्यात्तदन्तग्रहणमिति। 

