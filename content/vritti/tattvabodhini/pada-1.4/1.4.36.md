---
index:  1.4.36
vrittiindex:  510
sutra:  स्पृहेरीप्सितः
vritti:  tattvabodhini 
---

स्पृहेरीप्सितः। `स्पृह ईप्सायां` चुरादावदन्तः, तेन स्पृहयतीत्यत्र लघूपधगुणो न। परत्वादिति। तेन`परस्परेण स्पृहणीयशोभम्`, स्पृहणीयगुणैर्महात्मभिः' इत्यादौ कर्मण्यनीयर् सिध्यति। शेषत्वविवक्षायां तु `कुमार्य इव कान्तस्य त्रस्यान्ति स्पृहयन्ति च ` इत्यत्र षष्ठ�पि सिध्यतीति हरदत्तादयः। वाक्यपदीयहेलाराजीयग्रन्थयोस्तु स्पृहयतियोगे कर्मसंज्ञायाः शेषषष्ठ�आश्च बाधिकेयं संप्रदानसंज्ञेति स्थितम्। युक्तम चेतत्---`क्रियया यमभिप्रैति---` इत्यनेनैवेष्टसिद्धे `स्पृहेरीप्सितः`इत्येत्सूत्रस्य हरदत्तादिमते वैयथ्र्यप्रसङ्गात्। तस्माद्वाक्यपदीयादिग्रन्थानुरोधेन `परस्परेण स्पृहणीयशोभम्` इत्यादौ `दानीयो विप्रः` इतिवद्बाहुलकात्संप्रदानेऽनीयरिति व्याख्येयम्। `कुमार्य इव कान्तस्य` इथ्यत्र तु त्रस्यन्तीत्येतदर्थतया कृतार्थस्य कान्तस्येति षष्ठ�न्तस्य विभक्तिविपरिणामेन `कान्ताय स्पृहयन्ती`ति व्याख्येयमिति केचित्।

