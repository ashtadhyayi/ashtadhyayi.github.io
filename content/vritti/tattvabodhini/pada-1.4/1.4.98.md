---
index:  1.4.98
vrittiindex:  485
sutra:  विभाषा कृञि
vritti:  tattvabodhini 
---

यदत्रेति। यो मामधि करिष्यति=विनियोक्ष्यते तस्य मद्विनियोक्तुरीश्ररत्वं गम्यते इथ्यर्थः। तिङि चोदात्तेति। उदात्तविति तिङि परे गतिर्मिहन्यत इति सूत्रार्थः। अत्र करिष्यतीति तिङन्त उदात्तवान्, `तिङ्ङतिङः` इथि निघातस्य `निपातैर्यद्यदि` इत्यादिना निषेधात्। निघातो नेति। मामिति द्वितीया तु `कर्मणि द्वितीया` इत्यनेनैव सिध्यतीति भावः। इति सप्तमी। इति विभक्त्यर्थाः।

