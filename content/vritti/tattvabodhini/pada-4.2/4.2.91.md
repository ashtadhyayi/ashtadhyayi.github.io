---
index:  4.2.91
vrittiindex:  340
sutra:  नडादीनां कुक् च
vritti:  tattvabodhini 
---

नडादीनां। नड प्लक्ष बिल्व वेणु वेत्र वेतसादयो नडादयः। नडाद्यन्तर्गणसूत्रमाह---क्रुञ्चेति एवं तक्षन्नित्यपि। उभयत्रापि षष्ठ्याः सौत्रो लुक्। `ढे लोप `इत्यतो लोप इत्यनुवर्तमाने लुग्?ग्रहणं व्यर्थमित्या शङ्क्याह---सर्वलोपार्थमिति। यमात्रस्येति। न च `आदेः परस्य`इतीकारस्य भाव्यमिति वाच्यं, `सूर्यतिष्ये` त्यतो यकारसंबद्धस्यैव लोपस्याऽनुवर्ततनादिति भावः। 

