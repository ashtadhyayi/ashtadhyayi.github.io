---
index:  2.1.31
vrittiindex:  606
sutra:  पूर्वसदृशमोनार्थकलहमिषुणमिश्रश्लक्ष्णैः
vritti:  tattvabodhini 
---

पूर्वसदृश। इह समसदृशाभ्यां योगे `तुल्यार्थैः`इति तृतीया। अन्यैर्योगे त्वतएव वचनात्, `हेतौ`इति वा तृतीया। इह सदृशग्रहणं व्यर्थं, षष्ठीसमासेन गतार्थत्वात्। न च `तत्पुरुषे तुल्यार्थतृतीया---` इति पूर्वपदप्रकृतिस्वरार्थमिदमिति वाच्यम्। `सदृशप्रतिरूपयोः सादृश्ये`इति सूत्रेण तत्सिद्धेरिति मनोरमायां स्थितम्। विद्यया सदृशो विद्यासदृश इत्यादौ हेतुत्वप्रकारकबोधार्थं तृतीयासमासोऽप्यावश्यक इति त्वन्ये। पूर्वसूत्रेणैव तत्कृतत्वात्तृतीयासमासोऽपि सिद्द्यतीत्यपरे। ऊनार्थेति। पूर्वसूत्रेऽर्थशब्देन समासस्योक्तत्वादिहार्तग्रहणमभिधेयपरम्। त.] तच्चोनशब्दोनैव संबध्यते, न तु पूर्वादिभिः, समसदृशयोः पृथग्ग्रहणादिति भावः।

