---
index:  2.1.11
vrittiindex:  581
sutra:  विभाषा
vritti:  tattvabodhini 
---

विभाषेति। इतः प्राचीनानां समासानां हि टिघुभादिसंज्ञानामिव वाग्रहणाऽभावान्नित्यत्वं न्यायत एव सिद्धं, तच्च लिङ्गेनापि द्रढयति-एतदिति। नन्वेवं `सुप्सुपा` इत्यपि नित्यं स्यात्, इष्टापत्तौ तु `पूर्वं भूतो भूतपूर्वः। सुप्सुपेति समासः` इति वृत्तिग्रन्थो विरुध्येत। तथा शाकलसूत्रे `सिन्नित्यसमासयोः शाकलप्रतिषेधः` इत्यत्र `नित्य ग्रहणेन नार्थः, इदमपि सिद्धं भवति--वाप्याम�आओ वाप्य�आः` इति भाष्यं कैयटो व्याख्यात्--`वाप्य�आ इति सुप्सुपे`ति समाससः। `संज्ञायाम्` इति सप्तमीसमासस्य तु नित्यत्वात्सिद्धः प्रतिषेधः'इति। सोऽपि ग्रन्थो विरुध्येतेत्याशङ्कायामाह सुप्सुपेति त्विति। नन्वत्र किं प्रमाणमित्यत आह--अव्ययमित्यादीति। सुप्सपेत्यनेनैव सिद्धे समासे `अव्यय`मित्यादिसूत्रैः पुनः समासविधानं प्काचीनस्य क्वाचित्कातां ज्ञापयतीत्यर्थः। एवं च इवेन समासस्यापि क्वाचित्कत्वात् `उद्वाहुरिव वामनः`इत्यादि सिद्धम्। `इवेने`तिवार्तिकं तु यद्यपि `कुगती`त्यत्र पठ�ते तथापि `सुप्सुपे`त्यत्रत्यमेव नित्याऽधिकारे स्मारितमिति कैयटः। एवं स्थिते `उद्बाहुरिव वामनः`इत्यादिलोकप्रयोदसिद्धये इवेन समासस्य छन्दोविषयकत्वं कल्पयन्तः प्रत्युक्ताः। छन्दस्यपि तत्समासस्य नित्यत्वानभ्युपगमात्। `जीमूतस्येवे`त्यत्र हि बह्वृचैः समासाभ्युपगमेऽपि तैत्तिरयैर्व्यस्तस्यैव पाठात्। एतच्च मनोरमायां स्थितम्।

