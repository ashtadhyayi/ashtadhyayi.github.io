---
index:  2.1.51
vrittiindex:  636
sutra:  तद्धितार्थोत्तरपदसमाहारे च
vritti:  tattvabodhini 
---

तद्धितार्थे विषये इत्यादि। यदि तु `तद्धितार्थे वाच्ये`इति व्याख्यायेत, तर्हि `पौर्वशाल`इत्यादौ तद्धितो न स्यात्, तदर्थस्य समासेनैवलोक्तत्वात्। `द्विगोर्लुगनपत्ये`इति ज्ञापकादुक्तेऽपि तद्धितार्थे तद्धितो भवतीति कल्पनायां प्रतिपत्तिगौरवमिति भावः। `तद्धिते परे`इति तु न व्यख्यायमेव, तद्धिते परतः समासः, समासे कृते `दिक्पूर्वपदा`दित्यादिना तद्धित इत्यन्योन्याश्रयप्रसङ्गात्। समाहारे च वाच्ये इति। तेन `पञ्चगव`मित्यादौ समासेनैव समाहारस्योक्तत्वात्समूहार्थप्रत्ययो नोत्पद्यते। अन्यथा अत्र `गोरतद्धितलुकी`ति टज्न स्यात्, समूहिकप्रत्ययस्य `द्विगोर्लुगनपत्ये`इति लुक्?प्रवृत्तेरिति भावः। 

