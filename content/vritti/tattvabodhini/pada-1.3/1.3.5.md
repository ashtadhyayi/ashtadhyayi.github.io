---
index:  1.3.5
vrittiindex:  107
sutra:  आदिर्ञिटुडवः
vritti:  tattvabodhini 
---

`उपदेशेऽजनुनासिक` इत्यतोऽनवर्तनादाह--उपदेशे इति। उपदेशे किम्। ञिकारीयति। ञिष्वप्। `ञीतः क्तः`॥। सुप्तः। `ट्वितोऽथुच्`। नन्दथुः। `ड्वितः क्रिः`। कृत्रिमम्। क्लिदि परिवेदने। अनुदात्तेत्सु पठितस्येह पाठः परस्मैपदार्थः। क्रियाफलस्य कर्तृगामित्वेऽपि परस्मैपदार्थं स्वरितेत्स्वयं न पठितः। शुन्ध शुद्धौ। अयं शौचकर्मणि युजादौ। माङ्गलिक एधतिरुक्तस्तवर्गीयान्तस्तदनुरोधेन कतिचित्तवर्गीयान्ताः पठिताः। इदानीं लोकप्रसिद्धकादिपाठक्रमेणाह--अथेत्यादि। चुकुके इति। परमपि गुणं बाधित्वा नित्यत्वात् `असंयोगा`दिति कित्त्वम्। 

