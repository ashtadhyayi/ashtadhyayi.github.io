---
index:  1.3.21
vrittiindex:  438
sutra:  क्रीडोऽनुसंपरिभ्यश्च
vritti:  tattvabodhini 
---

*शिक्षेर्जिज्ञासायामिति। `शिक्ष विद्योपादाने` इत्यस्य नेह ग्रहणमनुदात्तेत्त्वादेवात्मनेपदसिद्धेः, किं तु शकेः सन्नन्तस्येति ध्वनयति-- धनुर्विषय इत्यादिना। नियमार्थमिति। नाथतेरनुदात्तेत्त्वं तु `अनुदात्तेतश्च हलादे`रिति युचि नाथन इति रूपसिद्ध्यर्थमिति भावः। मातुरनुहरतीति। सादृश्यमात्रमत्र विवक्षितं , न तु प्रकारताच्छील्यम्। 

