---
index:  5.1.13
vrittiindex:  1277
sutra:  छदिरुपधिबलेर्ढञ्
vritti:  tattvabodhini 
---

छदिरुपधि। समाहारद्वन्द्वे सौत्रं पुंस्त्वम्। छस्यापवादोऽयम्। छादिषेयाणीति। छाद्यतेऽनेनेति छदिः। `अर्चिशुचिहुसृपिच्छादिच्छर्दिभ्य इसिः`। `इस्मन्त्रन्क्विषु च`इति ह्रस्वत्वम्। यदा तु चर्मविकारश्छदिस्तदा परत्वात् `चर्मणोऽ`ञित्यञ् प्राप्नोति। पूर्वविप्रतिषेधेन तु ढञेवेष्यते। छादिषेयं चर्म। आह च `यञ्ञ्यावञः पूर्वविप्रतिषिद्धम्` `ढञ् चे`ति। यत उदाहरणं स्त[स]नङ्गव्यं। स्त[स]नङ्गुश्चर्मविकारस्तदर्थं चर्म। `उगवादिभ्यः`इति यत्। ञ्यस्योदाहरणमौपानह्यमिति अनुपदं वक्ष्यति। बालेया इति। `करोपहारयोः पुंसि बलिः प्राण्यङ्गजे स्तरिया`मित्यमरः।

