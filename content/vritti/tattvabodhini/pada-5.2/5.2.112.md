---
index:  5.2.112
vrittiindex:  1456
sutra:  रजःकृष्यासुतिपरिषदो बलच्
vritti:  tattvabodhini 
---

आसुतीवल इति। `षुञ् अभिषवे`। क्तिन्। आसुतिरभिषवः। परिषद्वल इति। परितः सीदतीति परिषत्। `सत्सूद्विषे`त्यादिना क्विप्। `सदिरप्रते`रिति षत्वम्। पाठान्तरमिति। `शृ?दृ?भसोऽदिः`इत्यदिप्रत्ययो बाहुलकात् पृषेरपि भवति। तथा च भाष्यं-----`पार्षदकृतिरेषा तत्रभवतां` `सर्ववेदपार्षदं हीदं शास्त्र`मिति च। भट्टिस्त्वाह---`पर्षद्बलान्महाब्राहृऐराट नैकटिकाश्रमा`निति। `पर्षदेषा दसावरे`ति मनुः।

