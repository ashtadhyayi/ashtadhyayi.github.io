---
index:  5.2.92
vrittiindex:  1437
sutra:  क्षेत्रियच् परक्षेत्रे चिकित्स्यः
vritti:  tattvabodhini 
---

क्षोत्रियच्। `परक्षेत्रशब्दात्सप्तम्यन्ताद्धच्, परशब्दस्य लोपश्च निपात्यते`इति मनोरमा। अन्ये तु `परक्षेत्रे चिकित्स्यः`इत्यर्थे `क्षेत्रायच्`इचि निपात्यते। वाक्यार्थे पदवचनं श्रोत्रियवदित्यप्याहुः। एवमन्यत्राप्यूह्यम्। क्षेत्रियोव्याधिरिति। किञ्च क्षेत्रियं विषम्, यत्परशरीरे सङ्क्रमय्य चिकित्स्यते। अपि च क्षेत्रियाणां तृणानि। यानि सस्यार्थे क्षेत्रे जातानि चिकित्स्यानि=विनाशयितव्यानि। किं च क्षेत्रियः पारदारिकः। परदाराः---परक्षेत्रम्। तत्र चिकित्स्यो निग्रहीतव्यः। सर्वेऽप्येते पक्षा आकरे स्थिताः।

