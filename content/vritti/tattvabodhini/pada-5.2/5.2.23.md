---
index:  5.2.23
vrittiindex:  1390
sutra:  हैयङ्गवीनं संज्ञायाम्
vritti:  tattvabodhini 
---

हैयंगबीनम्। ह्योगोदोहस्येति। गोर्दोहो गोदोहः। षष्ठीसमासः। तेन सह ह्यस्शब्दस्य `सुप्सुपे`ति समासः। ततो विकारे अनुदात्तलक्षणस्याऽञोऽपवादः खञ्। अत्र ह्यस्शब्देन कालप्रत्यासत्तिर्विवक्षिता। नवनीतमिति। यद्यिपि वृत्तौ `घृत`मित्युक्तं, तथैव चामरेणा'पि---`तत्तु हैयङ्गवीनं यद् ह्योगोहोद्भवं घृत`मित्युक्तम्, तथापि घृतशब्देन नवतीतमेव विवक्षितमिति हरदत्तग्रन्थानुरोधेनेदमुक्तम्।

