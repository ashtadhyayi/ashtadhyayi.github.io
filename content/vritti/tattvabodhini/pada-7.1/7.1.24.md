---
index:  7.1.24
vrittiindex:  269
sutra:  अतोऽम्
vritti:  tattvabodhini 
---

अथाजन्ता नपुंसकलिङ्गाः। अतोऽम्। `अत`इत्येतदधिकृतस्याऽङ्गस्य विशेषणं, `स्वमोर्नपुंसका`--दिति चानुवर्तत इत्याशयेनाह---अतोऽङ्गादित्यादि। अदन्तादङ्गदित्यर्थः। स्वमोरिति। अमोऽम्विधानं `स्वमोर्नपुंसका`दिति प्राप्तस्य लुको बाधानार्थम्। अम्स्यादिति। यद्यपि `म्` इत्येवच्छित्त्वा सोर्मे कृते संनिपातपरिभाषया `सुपि चे`ति दीर्घत्वाऽप्रसक्त्या `ज्ञान`मिति रूपं सिध्यिति। द्वितीयैकवचने तु `आदेः परस्ये`त्यकारस्य मकारे कृतेऽन्त्यस्य मस्य संयोगान्तलोपे सिद्धमिष्टम्, तथापि `संयोगान्तलोपो झलः`इत्यभिप्रायेणेदं व्याख्यातम्।

