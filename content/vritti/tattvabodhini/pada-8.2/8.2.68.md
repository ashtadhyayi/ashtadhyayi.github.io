---
index:  8.2.68
vrittiindex:  395
sutra:  अहन्
vritti:  tattvabodhini 
---

नलोपाभावं निपात्येति। `अहन्`इत्यत्र नकारान्तरं प्रश्लिष्य `नान्तस्य अहन्शब्दस्य रु`रिति व्याख्यायामपि रुत्वरत्वयोर्नकारस्थानिकत्वं सेत्स्य.तीति बोध्यम्। तदन्तस्यापीति। पदाधिकारस्थत्वादिति भावः। न चात्र प्रत्ययलक्षणन्यायेन अन्त वर्तिनीं विभक्तिमाश्रित्य समासैकदेशस्याप्यहन्शब्दस्य पदत्वाद्रुत्वं स्यादेव, किमनेन तदन्तविध्याश्रयणेनेति शङ्क्यम्। `उत्तरपदत्वे चापदादिविधौ`इति प्रतिषेधेनुप्रत्ययलक्षणाऽप्रवृत्तः।सृजिदृशीरिति सूत्र इति। एतच्चोलक्षणम्,`मृजेर्वृद्धिः`इति सूत्रेऽपि तत्प्रयोगात्। रज्जुसृङ्भ्यामति। ननु भ्याम्प्रत्ययोझलादिरकिद्भवतीति `सृजिदृशोः`इत्यमागमः स्यात्। मैवम्। धातोः स्वरूपेणानुपादानादिति शङ्क्यम्, धातोरुच्यमानं कार्यं तत्प्रत्यय एवेति परिष्कारात्। एवं च `प्रसृङ्भ्यां` `प्रसृङ्भि`रित्यादौ नायं दोषः पर्सज्यते। एतच्च मृजेर्बुद्धि`रिति सूत्रे भाष्ये स्पष्टम्। ननु धातोरुच्यमानं कार्यं तत्प्रत्यय एवेति चेत् `धियौ``धियः`, `भुवौ`भुवः इत्यादवियङुवङौ न स्यातां, किंतु `चिक्षियतुः``लुलुवतु`रित्यादावेव स्याताम्। सत्यं। वस्तुगत्या धातोरेवाच्यमानं कार्यमियङादिकं न भवति किन्त्वङ्गस्योच्यमानमिति वैषम्यात्। कुत्वापवाद इति। षत्वसूत्रे `सृजमृजयजे`ति विशिष्य ग्रहणादिति भावः। असृक्शब्दस्त्विति। एतच्च क्षीरस्वामिग्रन्थे स्पष्टम्। ऋज्प्रत्यये बोध्य इति। यद्यप्यस्मिन्पक्षे स्वरो भिद्यते, तथापि लोके स्वरस्याऽनारहराद्वेदे तु बाहुलकादिष्टःस्वरः सिध्यतीति भावः।

