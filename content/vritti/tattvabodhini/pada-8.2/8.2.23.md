---
index:  8.2.23
vrittiindex:  48
sutra:  संयोगान्तस्य लोपः
vritti:  tattvabodhini 
---

संयोगान्तस्य। तदन्तस्येति। अलोऽन्त्यस्ये'ति परिभाषयेति भावः। यद्यपि विशेषणेन तदन्तविधिवलाभात्संयोगस्येत्येव सूत्रयितुमुचितं तथापि `प्रत्येकं संयोगसंज्ञे`ति पक्षे `दृष्टत्करोती`त्यादौ लोपं वारयितुं संयोगावन्तौ यस्येति द्विवचनान्तेन समासलाभार्थमन्तग्रहणमिति मनोरमायां स्थितम्। `संयोग` इति महासंज्ञाकरणसामर्थ्यादेकस्य संयोगसंज्ञा न भविष्यतीति अन्तग्रहणमिह त्यक्तुं शक्यम्। 

