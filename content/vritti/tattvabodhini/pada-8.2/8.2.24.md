---
index:  8.2.24
vrittiindex:  240
sutra:  रात्सस्य
vritti:  tattvabodhini 
---

रात्सस्य। `संयोगान्तस्य लोपः`इत्यनेनैव सिद्धे नियमार्थमिदमित्याह--सस्यैवेति। नान्यस्येति। `उर्क् परिमार्ट्`इत्यादौ रेफात्संयोगान्तस्य लोपो नेत्यर्थः। `रादेव सस्ये`ति विपरीतनियमोऽत्र न भवति, उरप्रभृतिषु कृतसंयोगान्तलोपस्य `पुमा`नित्यस्य दर्शनात्। परत्वादिति। न च नुट् नित्यैति वाच्यम्, तृज्वद्भावे कृते संनिपातपरिभाषया नुटो दुर्लभत्वादिति भावः। 

