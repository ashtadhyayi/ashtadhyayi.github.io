---
index:  1.3.4
sutra:  न विभक्तौ तुस्माः
vritti:  kashika 
---

पूर्वेण प्राप्तायमित्संज्ञायां विभाक्तौ वर्तमानानां तवर्गसकारमकरणां प्रतिषेध उच्यते। तवर्गः, टाङसिङसाम् इनाऽत्स्याः (*7,1.12) वृक्षात्, प्लक्षात्। सकारः, जस् ब्राह्मणाः। तस् पचतः। थस् पचथः। मकारः उपचत्ताम्, अपचतम्। बिभक्तौ इति किम्? अचो यत् (*3,1.97), ऊर्णाया युस् (*5,2.123), रुधादिभ्यः श्नम् (*3,1.78)। किमो ऽत् (*5,3.12), इटो ऽत् (*3,4.106) इत्यत्र प्रतिषेधो न भ्वति , अनित्यत्वाऽदस्य प्रतिषेधस्य। इदमस् थमुः (*5,3.24) इत्युकारानुबन्धनिर्देशादनित्यत्वम् उपलक्ष्यते।

