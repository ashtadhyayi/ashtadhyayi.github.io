---
index:  4.3.28
sutra:  पूर्वाह्णापराह्णाऽर्द्रामूलप्रदोषावस्कराद् वुन्
vritti:  kashika 
---

पूर्वाह्णाऽदिभ्यः शब्देभ्यः वुन् प्रत्ययो भवति तत्र जातः (*4,3.25) इत्येतस्मिन् विषये संज्ञायां गम्यमानायाम्। पूर्वाह्णकः। अपराह्णकः। विभाषा पूर्वाह्णापरह्णाभ्याम् (*4,3.24) इत्यस्य अपवादः। आर्द्रकः। मूलकः। नक्षत्राणः अपवादः। प्रदोषकः। निशाप्रदोषाभ्यं च (*4,3.14) इत्यस्य अपवादः। अवस्करकः। औत्सर्गिकस्याणः (*4,1.73) अपवादः। असंज्ञायां तु यथाप्राप्तं ठञादयः एव भवन्ति।

