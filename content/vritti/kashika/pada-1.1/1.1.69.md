---
index:  1.1.69
sutra:  अणुदित् सवर्णस्य चाप्रत्ययः
vritti:  kashika 
---

परेण णकारेण प्रत्याहारग्रहणम्। अण् गृह्यमाण उदिच् च सवर्णानां ग्राहको भवति, स्वस्य च रूपस्य, प्रत्ययं वर्जयित्वा। आद् गुणः (*6,1.87), अस्य च्वौ (*7,4.32), यस्यैइति च (*6,4.148)। स्वरानुनासिक्यकालभिन्नस्य ग्रहनं भवति। उदित् खल्वपि। चुटू (*1,3.7), लशक्वतद्धिते (*1,3.8)। चवर्गटवर्गयोः कवर्गस्य च ग्रहनम् भवति। अप्रत्ययः इति किम्? सनाशंसभिक्ष उः (*3,2.168), अ साम्प्रतिके (*4,3.9), दीर्घो न भवति।

